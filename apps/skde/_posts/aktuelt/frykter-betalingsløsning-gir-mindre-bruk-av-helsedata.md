---
date: 2021-08-19T12:58:06.624Z
title: Frykter betalingsløsning gir mindre bruk av helsedata
ingress: SKDE og flere andre aktører reagerer på Helse- og omsorgsdepartementets
  forslag om å ta betalt for tilgang til helsedata.
thumbnail: img/skde-betalingsløsning-helsedata.jpg
---

Fredag 13. august gikk fristen ut for å gi høringssvar til forslag til forskrift om løsning for tilgjengeliggjøring av helsedata (Helseanalyseplattformen (HAP) og Helsedataservice).

HAP skal gi forskere, media og andre raskere og enklere tilgang til helsedata gjennom å sammenkoble data fra flere registre. Kostnadene skal delvis dekkes inn via brukerfinansiering, men prisen er det flere som har reagert på. ​​​​

I sitt høringssvar påpeker Senter for klinisk dokumentasjon og evaluering (SKDE) at «Foreløpig forslag til prisliste for å gjøre data tilgjengelig viser at løsningen vil innebære en betydelig kostnadsøkning for brukerne».

Frykten er at kostnadene blant annet vil kunne ramme master- og doktorgradsstudenter og føre til mindre bruk av kvalitetsregisterdata til forskning. Kreftregisteret, Den norske legeforening, Legemiddelindustrien (LMI) og Folkehelseinstituttet (FHI) deler samme bekymring i sine høringssvar.

[Du kan lese mer om reaksjoner på forslaget i denne artikkelen fra Dagens medisin.](https://www.dagensmedisin.no/artikler/2021/08/16/stor-motstand-mot-forslag-om-a-innfore-betaling-for-tilgang-til-helsedata/)

[​Se også: Her kan du lese SKDEs høringssvar. ​](https://www.kvalitetsregistre.no/artikkel/viktig-forskrift-pa-horing)
