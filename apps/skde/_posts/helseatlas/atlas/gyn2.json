{
  "frontpagetext": "Oppdaterte analyser av kirurgiske inngrep for endometriose.",
  "filename": "gyn2",
  "publisert": false,
  "lang": "nb",
  "date": "2022-09-13T08:54:53.558Z",
  "ingress": "Helseatlas for gynekologi undersøkte blant annet bruk av kirurgiske inngrep for endometriose i perioden 2015-2017. Vi har nå oppdatert resultatene for perioden 2019-2021. I tillegg har vi undersøkt hvor stor andel av kvinnene som ble behandlet utenfor egen helseregion, andel som fikk ny operasjon innen 2 år og andel som var sykemeldt året før og året etter operasjon.",
  "kapittel": [
    {
      "overskrift": "Oppdatert: Kirurgiske inngrep for endometriose",
      "innhold": [
        {
          "type": "tekst",
          "tekst": "I [Helseatlas for gynekologi](https://www.skde.no/helseatlas/files/helseatlas-gynekologi.pdf) ble det påvist stor geografisk variasjon i bruk av kirurgisk behandling for endometriose i perioden 2015-2017. Analysen er nå oppdatert som del av [Helseatlas for kroniske sykdommer](https://www.skde.no/helseatlas/v2/kronikere/)."
        },
        {
          "type": "resultatboks",
          "publisert": "2022-09-13T09:03:47.812Z",
          "oppdatert": "2022-09-13T09:03:47.837Z",
          "overskrift": "Kirurgiske inngrep for endometriose",
          "utvalg": "I Helseatlas for gynekologi ble inngrep for endometriose definert med tilstandskodene (ICD-10) N80.0 - N80.9 som hoved- eller bitilstand, i kombinasjon med aktuelle kirurgiske prosedyrekoder (se liste under). I forbindelse med SKDEs arbeid med å oppdatere denne analysen som del av Helseatlas for kroniske sykdommer har vi fått nye faglige råd om å inkludere et noe bredere spekter av tilstandskoder, som ofte er assosiert med endometriose. Dette gjelder tilstandene dysmenore (smerter i forbindelse med menstruasjon) med tilstandskoder N94.4 - N94.6 og dyspareuni (smerter ved samleie)  med tilstandskode N94.1. Inklusjon av pasienter med disse tilstandskodene fører ikke til betydelige endringer i resultatene. \n\nDe aktuelle kirurgiske prosedyrekoder (NCSP) er som følger:\n\n* Hysterektomi: LCC 10, LCC 11, LCC 20, LCD 00, LCD 01, LCD 04, LCD 10, LCD 11, LCD 30, LCD 31, LCD 40, LCD 96, LCD 97\n* Inngrep på ovarium: LAC 00, LAC 01, LAC 10, LAC 11, LAC 20, LAC 21, LAD 00, LAD 01, LAF 00, LAF 01, LAF 10, LAF 11, LAF 21, LAF 30\n* Inngrep på eggleder: LBD 00, LBD 01, LBE 00, LBE 01\n* Inngrep på uterus: LCC 00, LCC 01, LCC 05, LCC 96, LCC 97, LCF 00, LCF 01, LCF 96, LCF 97\n* Inngrep på bukvegg: JAA 10, JAA 11\n* Inngrep i peritoneum: JAL 20, JAL 21, JAP 00, JAP 01",
          "resultat": "Det var årlig omlag 1800 kirurgiske inngrep for endometriose i perioden 2019-2021. \n\nI de fleste opptaksområdene lå antall operasjoner pr. 1000 kvinner på mellom 1,0 og 1,6 - noe som utgjør moderat geografisk variasjon. To opptaksområder skiller seg ut med en vesentlig lavere rate (Førde og Nord-Trøndelag) på omlag 0,6 operasjoner pr. 1000 kvinner, og ett opptaksområde har betydelig høyere rate (Vestfold) på ca 2,5 operasjoner pr. 1000 kvinner. Antall operasjoner pr. 1000 kvinner var dermed over fire ganger så høyt for bosatte i opptaksområdet Vestfold som for bosatte i opptaksområdene Førde og Nord-Trøndelag. Totalt sett var det dermed stor geografisk variasjon. Variasjonen vurderes som uberettiget.\n\nFagmiljøet ved Sykehuset i Vestfold oppgir at de har en høy kirurgisk aktivitet knyttet til pasientgruppen og knytter dette opp mot oppbygging av et kompetansemiljø i en fase frem til 2018 da Sykehuset i Vestfold fungerte som et uoffisielt \"referansesykehus\" for denne typen behandling. Sykehuset i Vestfold drifter også Norsk gynekologisk endoskopiregister. Registeret har som mål å sikre kvaliteten på laparoskopi og hysteroskopi som utføres ved norske sykehus, bl.a. for pasienter som opereres for endometriose.",
          "ingress": "Antall operasjoner pr. 1000 kvinner var over fire ganger så høyt for bosatte i opptaksområdet Vestfold som for bosatte i opptaksområdene Førde og Nord-Trøndelag. Ser vi bort fra disse tre opptaksområdene var variasjonen moderat.",
          "data": "endom_1921_rate.json"
        },
        {
          "type": "tekst",
          "beskrivelse": "Andel åpne inngrep",
          "tekst": "### Andel åpne inngrep\n\nNasjonalt har andel åpne inngrep sunket fra 12% for perioden 2015-2017 til 8% for perioden 2019-2021. For perioden 2019-2021 finner vi en forholdsvis høy andel åpne inngrep (over 20%) for kvinner bosatt i opptaksområdene Nord-Trøndelag og Førde. For de øvrige opptaksområdene ligger andelen åpne inngrep på mellom 4% og 15 % og andelen er lavest for bosatte i Helse Sør-Øst.\n\nVi har blitt gjort oppmerksomme på at en journalgjennomgang ved St. Olavs hospital for endometrioseoperasjoner i perioden 2015-2017 avslørte at omlag 50% av operasjonene med kode for laparatomi var feilkodet. Vi antar at kodekvaliteten har bedret seg siden 2017, men dersom feilkoding av åpne vs laparoskopiske/vaginale inngrep fortsatt forekommer i like stor grad, og ved alle sykehus vil tallene for andel åpne inngrep være beheftet med vesentlig usikkerhet."
        },
        {
          "type": "tekst",
          "beskrivelse": "Andel hysterektomier",
          "tekst": "### Andel inngrep der livmoren ble fjernet (hysterektomi)\n\nAndelen inngrep for endometriose der livmoren ble fjernet (hysterektomi) var i perioden 2019-2021 på 40% for landet sett under ett. Dette er en vesentlig høyere andel enn oppgitt i den opprinnelige analysen i Helseatlas for gynekologi (for perioden 2015-2017) der andelen hysterektomier lå på 27%. Økningen skyldes hovedsakelig at vi nå har utvidet pasientgrunnlaget ved å inkludere inngrep med tilstandskoder for dysmenore og dyspareuni, i tillegg til endometriose. I tillegg har det vært en økning i andel hysterektomier for denne pasientgruppen på 4% fra perioden 2015-2017 til 2019-2021, for landet sett under ett.\n\nDet er fortsatt betydelig variasjon mellom opptaksområdene. I perioden 2019-2021 varierte andelen inngrep for endometriose (inkludert inngrep med tilstandskoder for dysmenore og dyspareuni) der livmoren ble fjernet fra omkring 20% for bosatte i opptaksområdene Diakonhjemmet, Lovisenberg og OUS til like over 50% for bosatte i opptaksområdene Finnmark, Vestfold og Nord-Trøndelag.\n\n![Antall hysterektomier fordelt på alder (femårige aldersgrupper).](/helseatlas/img/no/gyn2/endometriose_hyst_aldersfordeling.png \"Antall inngrep for endometriose der det ble utført hysterektomi i perioden 2019-2021, fordelt på pasientens alder i femårige alderskategorier.\")\n\nFiguren over viser antall inngrep for endometriose der det ble utført hysterektomi i perioden 2019-2021, fordelt på pasientens alder i femårige alderskategorier. Av kvinnene som fikk hysterektomi ved et inngrep for endometriose var 16% yngre enn 35 år og 37% var yngre enn 40 år."
        },
        {
          "type": "tekst",
          "tekst": "### Andel behandlet utenfor egen region\n\nFlesteparten av kvinnene som fikk operasjon for endometriose i 2019-2021 ble behandlet i egen region. Av bosatte i Helse Nord var det 77% som ble operert ved ett av sykehusene i nord, mens 23% valgte å reise ut av regionen. Av bosatte i Helse Vest og Helse Midt var det 81% som ble operert i egen region, mens 19% valgte å reise ut av regionen. Bosatte i Helse Sør-Øst ble nesten utelukkende behandlet i egen region (99%). Totalt var det omlag 125-130 pasienter som årlig reiste til en annen region enn sin egen for å opereres for endometriose. De fleste av disse pasientene ble behandlet ved OUS.",
          "beskrivelse": "Andel behandlet utenfor egen region"
        },
        {
          "type": "tekst",
          "tekst": "### Reoperasjoner og sykemeldinger\n\nFor kvinner operert i løpet av årene 2018 og 2019 ble det også undersøkt hvor stor andel som fikk ny operasjon innen to år. Av 3680 kvinner som ble operert i løpet av 2018 og 2019 var det 215 kvinner - tilsvarende omlag 6 % - som fikk ny operasjon innen to år. \n\nFor kvinner som ble operert i løpet av årene 2019 og 2020 har vi undersøkt hvor stor andel som hadde en eller flere sykemeldinger hos fastlegen i løpet av året før operasjonen, og i løpet av året etter operasjonen. Siden endometriose ikke har en egen tilstandskode i kodeverket ICPC-2 som brukes av fastlegene, var det ikke mulig å skille ut sykemeldinger knyttet til endometriose. Alle sykemeldinger for pasientgruppen er derfor inkludert. \n\nVi finner at omlag 60 % av de som fikk operasjon i 2019 eller 2020 var sykemeldte i løpet av året før operasjonen og en like stor andel var sykemeldte i løpet av året etter operasjonen. Antall sykemeldinger per pasient var også omtrent det samme i løpet av året før operasjonen som i løpet av året etter operasjonen - ca 3,5 sykemeldinger per pasient.",
          "beskrivelse": "Reoperasjoner innen to år og sykemeldinger"
        },
        {
          "type": "tekst",
          "tekst": "### Utvikling i perioden 2015-2021\n\n![](/helseatlas/img/no/gyn2/trend_endometriose_1521.png \"Antall inngrep for endometriose pr. 1000 kvinner i perioden 2015-2021.\")\n\nFiguren over viser antall inngrep for endometriose pr. 1000 kvinner i opptaksområdene for perioden 2015-2021. Opptaksområdet med den høyeste raten (Vestfold) og de to opptaksområdene med lavest rater (Førde og Nord-Trøndelag) i perioden 2019-2021 er uthevet. Figuren viser at den nasjonale raten har økt i perioden, særlig i perioden 2015-2018. De senere årene er det særlig opptaksområdet Vestfold som skiller seg ut med en høy rate.",
          "beskrivelse": "Utvikling i perioden 2015-2021"
        }
      ]
    },
    {
      "overskrift": "Faglig forankring - takk for hjelpen!",
      "innhold": [
        {
          "type": "tekst",
          "tekst": "I arbeidet med å oppdatere analysen av kirurgiske inngrep for endometriose har vi hatt stor nytte av kontakt med både fagmiljøet og pasientforeningen. \n\nVi vil takke Stine Andreasen (Nordlandssykehuset), Yngvild Skåtun Hannestad (privatpraktiserende spesialist), Ingrid Marie Ringen (St. Olav), Steinar Fritzner Greve Holmsen (Sykehuset i Vestfold), Guri Bårdstu Majak (Oslo Universitetssykehus), Ane Løvereide (Endometrioseforeningen) og Elisabeth Raasholm Larby (Endometrioseforeningen) for deres innspill og hjelp i arbeidet."
        }
      ]
    },
    {
      "overskrift": "Helseatlas for gynekologi",
      "innhold": [
        {
          "type": "tekst",
          "tekst": "Ønsker du å se de opprinnelige analysene i Helseatlas for gynekologi? \n\n**[Her finner du rapporten!](https://www.skde.no/helseatlas/files/helseatlas-gynekologi.pdf)**"
        }
      ]
    },
    {
      "overskrift": "Har du spørsmål?",
      "innhold": [
        {
          "type": "tekst",
          "tekst": "Har du spørsmål, ris eller ros? Ta gjerne kontakt!\n\nDu kan kontakte oss ved å sende en e-post til helseatlas@skde.no"
        }
      ]
    }
  ],
  "shortTitle": "Endometriose",
  "mainTitle": "Kirurgiske inngrep for endometriose",
  "image": "/helseatlas/img/no/gyn2/magesmerter.jpg"
}
