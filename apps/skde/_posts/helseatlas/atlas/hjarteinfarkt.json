{
  "frontpagetext": "Helseatlas hjarteinfarkt inneheld to delar: 1) rehabilitering etter hjarteinfarkt og 2) ei oppdatering av resultat frå Eldrehelseatlaset med innlegging ved hjarteinfarkt og revaskularisering. Analysane bygger på data frå perioden 2018-2022",
  "filename": "hjarteinfarkt",
  "publisert": false,
  "lang": "nn",
  "date": "2023-05-03T08:41:38.301Z",
  "ingress": "Helseatlas hjarteinfarkt inneheld to delar: 1) rehabilitering etter hjarteinfarkt og 2) ei oppdatering av resultat frå Eldrehelseatlaset med innlegging ved hjarteinfarkt, og revaskularisering. \n\nRehabilitering i spesialisthelsetenesta er undersøkt på to måtar: 1) aktivitet registrert med rehabiliteringskodar; her kalla standard rehabilitering og 2) standard rehabilitering pluss aktivitet registrert som lærings- og meistringskurs og/eller trening.\n\nAnalysane bygger på data frå Norsk pasientregister og Kommunalt pasient- og brukarregister frå perioden 2018-2022.",
  "kapittel": [
    {
      "overskrift": "Hovudfunn",
      "innhold": [
        {
          "type": "tekst",
          "beskrivelse": "Ev. undertekst til ingressen",
          "tekst": "* I perioden 2018-2022 fekk berre 14 % av pasientane standard rehabilitering etter akutt hjarteinfarkt i Noreg, trass godt dokumentert effekt av hjarterehabilitering.\n* Mindre enn 1 av 3 pasientar fekk standard rehabilitering, lærings- og meistringskurs (LMS-kurs) eller trening i spesialisthelsetenesta etter akutt hjarteinfarkt. Prosentdelen som fekk rehabilitering etter hjarteinfarkt var tydeleg lågare for pasientar 65 år og eldre.\n* Det var stor og ugrunna geografisk variasjon i bruk av rehabilitering etter hjarteinfarkt, og for dei som fekk rehabilitering varierte både omfang, innhald, organisering og tid til oppstart etter infarktet.\n* Tal eldre (75 år og eldre) innlagt med akutt hjarteinfarkt har gått ned, trass fleire eldre.\n* Det var liten geografisk variasjon i tal pasientar innlagt med akutt hjarteinfarkt per 1000 innbyggarar, sett bort frå opptaksområda med høgast og lågast rate.\n* Det var moderat geografisk variasjon i revaskulariseringsratar for eldre (75 år og eldre), og liten variasjon hos innbyggarane generelt (18 år og eldre).\n* Som i 2013-2015 var det for eldre (75 år og over) ingen samvariasjon mellom innlegging ved akutt hjarteinfarkt og revaskularisering av hjarta. For alle vaksne (18 år og eldre) var samvariasjonen moderat. Det var større geografiske variasjonar i behandlingspraksis for eldre enn for alle vaksne samla."
        },
        {
          "type": "faktaboks",
          "overskrift": "Vurdering av geografisk variasjon ",
          "tekst": "<style>\ntable, th, td {\n \"border: none;\"\n}\n</style>\n<body>\n\n<h2 align=\"left\"> Vurdering av variasjon i rehabilitering</h2>\n<table style=\"width:75%\">\n  <tr>\n    <th align=\"left\">Indikator</th>\n    <th align=\"right\">Tal</th>\n    <th align=\"right\">Prosentdel</th>\n    <th align=\"right\">Lågast prosentdel</th>\n    <th align=\"rightr\">Høgast prosentdel</th>\n    <th align=\"center\">FT</th>\n    <th align=\"right\">FT2</th>\n    <th align=\"right\">FT3</th>\n    <th align=\"right\">CV</th>\n    <th align=\"right\">SCV</th>\n    <th align=\"right\">SCV2</th>\n  </tr>\n  <tr>\n    <td align=\"left\">Standard rehabilitering 18 år og eldre</td>\n    <td align=\"right\">1315</td>\n    <td align=\"right\">14%</td>\n    <td align=\"right\">2%</td>\n    <td align=\"right\">41%</td>\n    <td align=\"right\">20,5</td>\n    <td align=\"right\">9,3</td>\n    <td align=\"right\">6,3</td>\n    <td align=\"right\">88</td>\n    <td align=\"right\">67,1</td>\n    <td align=\"right\">45</td>\n  </tr>\n      <tr>\n    <td align=\"left\">Rehabilitering, samla, 18 år og eldre</td>\n    <td align=\"right\">2444</td>\n    <td align=\"right\">26%</td>\n    <td align=\"right\">9%</td>\n    <td align=\"right\">46%</td>\n    <td align=\"right\">5,1</td>\n    <td align=\"right\">4,5</td>\n    <td align=\"right\">2,8</td>\n    <td align=\"right\">41,1</td>\n    <td align=\"right\">29,5</td>\n    <td align=\"right\">23,4</td>\n  </tr>\n   <tr>\n    <td align=\"left\">Prosentdel trening hos fysioterapuet</td>\n    <td align=\"right\">1635</td>\n    <td align=\"right\">4%</td>\n    <td align=\"right\">2%</td>\n    <td align=\"right\">13%</td>\n    <td align=\"right\">6,5</td>\n    <td align=\"right\">4</td>\n    <td align=\"right\">3,5</td>\n    <td align=\"right\">62,1</td>\n    <td align=\"right\">18,4</td>\n    <td align=\"right\">13,8</td>\n  </tr>\n  </tr>\n</table>\nFor å kunne uttale oss om variasjonen i bruk av tenestene er uønska/uberettiga, har vi sett på bruk av helsetenester opp mot førekomst av hjarteinfarkt /pasientar innlagt for akutt hjarteinfarkt. Større avvik mellom førekomst og bruk av helsetenester indikerer uberettiga variasjon."
        },
        {
          "type": "faktaboks",
          "overskrift": "Om hjarteinfarkt",
          "tekst": "Kvart år blir i underkant av 11 000 nordmenn ramma av akutt hjarteinfarkt, og med ein årleg nedgang på omtrent 3 % sidan 2015. I om lag 25 % av hjarteinfarkta er ein av koronararteriane heilt tett, ofte på grunn av brist i overflata  i eit trongt parti av blodåra, og danning av trombe (blodpropp). I 75 % av hjarteinfarkta er det er mindre EKG-forandringar, og koronararterien er i dei fleste tilfelle ikkje heilt tett. Hjarteinfarkt er ein alvorleg tilstand som utviklar seg raskt. Det er derfor viktig å komme tidleg i gang med behandling."
        }
      ]
    },
    {
      "overskrift": "Rehabilitering",
      "innhold": [
        {
          "type": "tekst",
          "tekst": "* I perioden 2018-2022 fekk berre 14 % standard rehabilitering etter akutt hjarteinfarkt i Noreg, trass i godt dokumentert effekt av hjarterehabilitering\n\n* 27 % av pasientane fekk standard rehabilitering, lærings- og meistringskurs (LMS-kurs) eller trening i spesialisthelsetenesta etter akutt hjarteinfarkt.\n\n* Det var stor geografisk variasjon i bruk av rehabilitering etter akutt hjarteinfarkt, også dersom LMS-kurs og trening i spesialisthelsetenesta blei inkludert i analysane\n\n* Få eldre pasientar fekk rehabilitering etter hjarteinfarkt\n\n* [](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)Innhald, organisering og oppstartstidspunkt varierte geografisk",
          "beskrivelse": "Rehabilitering"
        },
        {
          "type": "faktaboks",
          "overskrift": "Om hjarterehabilitering og helseatlas",
          "tekst": "Rehabilitering har ein klar sekundærforebyggande effekt på hjarteinfarkt, og med det stor påverknad på både enkeltpersonar og samfunn. Rehabilitering som del av sekundærforebyggande behandling er tilrådd for alle pasientar etter hjarteinfarkt. Rehabiliteringa er kostnadseffektiv, betrar livskvalitet, reduserer risiko for tilbakefall, død og reinnlegging i sjukehus. Forskinga på området er av høgast kvalitet (klasse 1A), og kjem med klare råd ([Visseren m. fl. 2021, ](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)[Ambrosetti m.fl. 2020](https://academic.oup.com/eurjpc/article/28/5/460/6145619)).\n\nDet er av stor interesse å få meir kunnskap om rehabilitering etter hjarteinfarkt i Noreg. På grunn av både den klare helsegevinsten frå deltaking i eit kunnskapsbasert og spesialisert rehabiliteringsprogram, og behovet for meir kunnskap om omfanget av og innhaldet i rehabiliteringa, vil ein i helseatlaset sette lys på  bruk av rehabilitering, og geografiske variasjonar, etter akutt hjarteinfarkt.  \n\n**Om dette helseatlaset**\n\nRehabilitering etter hjarteinfarkt kan delast inn i tre fasar. Første fase skjer mens pasienten er på sjukehuset. Fase to skjer hovudsakleg gjennom eit poliklinisk- eller dagtilbod etter utskriving frå sjukehus, og fase tre handlar om ein livslang vedlikehaldsfase med justering av levevanar og fysisk aktivitet [(Bäck og Hansen 2021](https://www.escardio.org/Education/ESC-Prevention-of-CVD-Programme/Rehabilitation), [Helsebiblioteket 2021](https://www.helsebiblioteket.no/innhold/retningslinjer/veileder-i-fysikalsk-medisin-og-rehabilitering/arbeidsfysiologi-og-hjerterehabilitering/hjerterehabilitering)). I helseatlas hjarteinfarkt har vi sett på geografisk variasjon i fase to av hjarterehabiliteringa, - i løpet av første halvår etter akutt hjarteinfarkt.\n\nHelsetenestene kan ha noko ulikt innhald, ulik varigheit og bli organisert på ulike måtar. Vi har derfor supplert analysar om standard rehabilitering etter hjarteinfarkt med deltaking på Lærings- og meistringskurs (LMS-kurs) og trening i spesialisthelsetenesta etter sjukehusopphald med akutt hjarteinfarkt. Også trening hos fysioterapeut med kommunalt driftstilskot /som har sendt rekning til Helfo er inkludert i atlaset.\n\nMed «standard rehabilitering» meiner vi i dette helseatlaset den aktiviteten som er koda som rehabilitering med kodane Z50.0 Rehabilitering etter hjertesykdom, Z50.80 Kompleks rehabilitering, Z50.89 Enkel rehabilitering og Z50.9 Behandling som omfatter bruk av uspesifisert rehabiliteringstiltak. Ved bruk av desse kodane skal aktiviteten mellom anna vere målretta, planlagde og tverrfaglege. Sjå nærmare om kodekvalitet under drøfting av metode.\n\n**Oppsummering om hjarterehabilitering i helseatlaset**\n\n* Få pasientar (14 %) deltok i rehabilitering i spesialisthelsetenesta etter akutt hjarteinfarkt i 2018-2021. Om vi inkluderte opplæring og trening auka deltakinga (27 %).\n* Få eldre fekk rehabilitering etter hjarteinfarkt \n* Om pasientane med akutt hjarteinfarkt fekk rehabilitering i spesialisthelsetenesta var avhengige av kvar dei budde.\n* Nokre område med høg førekomst av hjarteinfarkt, hadde lite bruk av rehabilitering.\n* Hjarterehabilitering som bygger på forsking av beste kvalitet, er kostnedseffektive og har positive effektar for enkeltpasientar.\n* Norske retningsslinjer og kvalitetsindikatorar for hjarterehabiliteringa kan vere tiltak for å auke omfanget, redusere den geografiske variasjonen og betre kodekvaliteten i rehabiliteringa."
        },
        {
          "type": "faktaboks",
          "overskrift": "Drøfting av metode ",
          "tekst": "**Drøfting av metode**\n\nAnalyseresultat av hjarterehabilitering kan vere påverka av både korleis vi forstår omgrepet rehabilitering, kvaliteten på registrerte data og kva metode vi har nytta i analysane.\n\na)\tDefinisjonar\n\nDefinisjon av rehabilitering kan variere, men det kan synast som om det er semje om at det handlar om planlagde og målretta prosessar, og der fleire yrkesgrupper samarbeidar. Vi nemner her kort den forståing analysane i dette helseatlaset bygger på.\n\nRehabilitering generelt blir definert som «*målrettede samarbeidsprosesser på ulike arenaer mellom pasient, bruker, pårørende og tjenesteytere. Prosessene kjennetegnes ved koordinerte, sammenhengende og kunnskapsbaserte tiltak*» i [Forskrift om habilitering, rehabilitering og koordinator. ](https://lovdata.no/dokument/SF/forskrift/2011-12-16-1256)Vidare står det at rehabilitering skal ta utgangspunkt i den enkelte pasient sin livssituasjon og mål. \n\n[Helsebiblioteket ](https://www.helsebiblioteket.no/innhold/retningslinjer/veileder-i-fysikalsk-medisin-og-rehabilitering/arbeidsfysiologi-og-hjerterehabilitering/hjerterehabilitering) viser til Verdens Helseorganisasjon (WHO) sin definisjon av  hjarterehabilitering: \"*summen av aktiviteter og intervensjoner som er nødvendig for å sikre fysiske, mentale, og sosiale forhold slik at pasienter med kronisk eller post-akutt hjertesykdom  kan komme tilbake til tidligere plass i samfunnet og leve et aktivt liv\".* [](https://www.helsebiblioteket.no/innhold/retningslinjer/veileder-i-fysikalsk-medisin-og-rehabilitering/arbeidsfysiologi-og-hjerterehabilitering/hjerterehabilitering)\n\nVidare skriv dei om innhaldet i rehabiliteringa: *\"Hjerterehabilitering er sammensatte, langvarige programmer som involverer medisinsk evaluering, forskrivning av fysisk aktivitet, reduksjon av risikofaktorer, undervisning og psykososial støtte. Programmene gjennomføres at et tverrfaglig team med minimum 4 forskjellige yrkesgrupper for enkel rehabilitering og minimum 6 forskjellige yrkesgrupper for kompleks rehabilitering.\"*\n\nDei Europeiske retningslinjene tilrår tverrfagleg hjarterehabilitering som omfattar trening, undervising, oppfølging og handtering av livsstil og risikofaktorar samt psykososial støtte ([Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)).\n\nb)\tOperasjonalisering\n\nSom Helsedirektoratet (sjå \"[Rehabilitering i spesialisthelsetjenesten 2017-2021](https://www.helsedirektoratet.no/rapporter/rehabilitering-i-spesialisthelsetjenesten-2017-2021/)\") bygger vi våre analysar av rehabilitering på data frå Norsk pasientregister (NPR). Gjennom krav til bruk av kodane (sjå [ISF-regelverk](https://www.helsedirektoratet.no/tema/finansiering/innsatsstyrt-finansiering-og-drg-systemet/innsatsstyrt-finansiering-isf#regelverk-1) 2022, kap. 6.12) blir rehabiliteringsomgrepet operasjonalisert. Gjennom Innsatsstyrt finansiering (ISF) er det også knytt finansiering til rehabiliteringsaktivitetane. \n\n**Kvalitet** **på koding av rehabilitering**\n\nHovuddatakjelde for analysane av rehabilitering i helseatlaset, NPR, er eit nasjonalt helseregister som inneheld opplysingar om alle pasientar som har fått rehabilitering i spesialisthelsetenesta i Noreg - både offentlege helsetenester og private som har avtale med det offentlege. NPR er primært utvikla for administrative føremål. I helseatlaset blir opplysingane nytta for å vurdere om det er geografisk variasjon i rehabilitering i eit halvt år etter at pasientane blei akuttinnlagt med hjarteinfarkt.\n\nEi utfordring knytt til analyse av denne type data, er om kodekvaliteten er god nok. Feil eller manglar på kodinga vil gi feil i skildring av rehabilitering i spesialisthelsetenesta. Det er gjort mykje for å betre og harmonisere kodepraksis, men vi kan ikkje sjå bort frå at det i datasettet vårt er noko feil eller manglar, det vil seie at dataene ikkje gir eit bilde som heilt svarar til verkelegheita av kva aktivitet som faktisk er utført. \n\nHelsedirektoratet kommenterer kodekvalitet innan rehabilitering generelt i rapporten \"[Rehabilitering i spesialisthelsetjenesten 2017-2021](https://www.helsedirektoratet.no/rapporter/rehabilitering-i-spesialisthelsetjenesten-2017-2021/)\". Fordi Helseatlas hjarteinfarkt også bygger analysane på data frå NPR, vil vi trekke fram forbehold som gjeld kodekvalitet og som Helsedirektoratet nemner.\n\nDet kan vere ei underrapportering av poliklinisk og dagrehabilitering. Helsedirektoratet har ikkje undersøkt omfanget av og korleis dette slår ut nærmare. I rapporten nemner dei at [Avrekningsutvalet](https://www.helsedirektoratet.no/om-oss/organisasjon/rad-og-utvalg/avregningsutvalget) har funne at i enkelte helseføretak (Vestfold og Nordland) har enkelte døgnopphald vore feilregistrert som døgnopphald; dei skulle heller vore registrerte som ei rekke polikliniske kontaktar. Denne feilen er delvis retta opp i for perioden vi har data frå - sjå mellom anna årsrapportar frå 2019 og 2021.\n\nHelsedirektoratet omtalar også i[ rapporten](https://www.helsedirektoratet.no/rapporter/rehabilitering-i-spesialisthelsetjenesten-2017-2021/) at det dei seinare åra er fleire private som rapporterer inn til NPR, men at det er framleis usikkerheit i kodinga. Analysar av dag- og poliklinisk aktivitet knytt til private rehabiliteringsinstitusjonar må derfor tolkast med forsiktigheit.\n\nFor å minimere utfordringa med feil i kodinga, også prosedyrekodar og takstkodar vi har nytta, har vi brukt tid på å tilrettelegge og kvalitetssjekke datasetta frå NPR og KPR, sett oss inn i kodereglane, og vi har snakka med fagpersonar om koding av aktivitetane. Vi har vurdert at resultata inneheld så lite feil som mogleg ut frå tilgjengelege data.\n\n**Metode** \n\nI analyse av rehabilitering etter akutt hjarteinfarkt har vi i helseatlas hjarteinfarkt brukt forløpsanalyse, og sett på rehabiliteringa eit halvt år etter utskriving frå eit opphald der pasienten blei innlagt med akutt hjarteinfarkt. \n\nVi har brukt ein snevrare definisjon av hjarteinfarkt i analysane knytt til rehabilitering (I21 akutt hjarteinfarkt som hovudtilstand), enn ved analyse av innlegging med hjarteinfarkt (I21 akutt hjarteinfarkt, eller I22 påfølgande hjarteinfarkt som hovud- eller bitilstand). Både I21 og I22 er brukt i Eldrehelseatlaset som vi oppdaterte, og i Hjerteinfarktregisteret.  Ved å bruke ein streng definisjon er vi meir sikre på at vi inkluderer rett pasientgruppe, - og vi såg i dataene at det meste av rehabiliteringa var knytt til døgnopphald med I21 (akutt hjarteinfarkt) som hovudtilstand. ICD-10 kodane av akutt hjarteinfarkt er funne å ha god kvalitet ([Varmdal m.fl. 2021](https://www.tandfonline.com/doi/epdf/10.2147/CLEP.S321293?needAccess=true&role=button)).\n\nI definisjon av rehabiliteringsepisodar nytta vi det vi vurderte som relevante Z-kodar (Z50.0 Rehabilitering etter hjertesykdom, Z50.80 Kompleks rehabilitering, Z50.89 Enkel rehabilitering og Z50.9 Behandling som omfatter bruk av uspesifisert rehabiliteringstiltak som hovud- eller bitilstand). Vi forventa då å finne noko ulikt tal rehabiliteringsepisodar enn ved å bruke kodane Helsedirektoratet nyttar i sin analyse av rehabilitering (episodar med hovuddiagnosar Z50 i ICD-10, med unntak av Z50.1).\n\nEin alternativ måte til å følgje pasientar innlagt med akutt hjarteinfarkt og sjå på deia bruk av rehabilitering, er å plukke ut enkeltepisodar med både tilstandskodar for hjartesjukdom og z- kode. Dette reiste mellom anna  spørsmål om tilstandskoding av hjarteinfarkt i rehabiliteringsperioden, i tillegg til kodekvalitet ved rehabiliteringsepisodane. Ved å bruke forløpsanalysar meiner vi å funne dei aktuelle pasientane for hjarterehabilitering etter infarkt, og sett på deira bruk av rehabilitering i spesialisthelsetenesta.\n\nAnalysane er avgrensa til fase to av hjarterehabiliteringa dvs. rett etter utskriving frå akuttopphald i sjukehus, og vi har avgrensa fase to til eit halvt år etter utskriving. Det er tilrådd at hjarterehabilitering skal starte opp snarast mogleg etter akutt hjarteinfarkt  ([Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)). Vi fann at 75 % av rehabiliteringsepisodane var gjennomført i løpet av det første halvåret. Ei utviding av perioden ville gitt noko fleire episodar, mens eit for langt forløp ville gi større usikkerheit med tanke på om pasienten fekk rehabilitering for hjarteinfarktet, og avgrensinga vår synest vere relevant.\n\nI tillegg til å sjå på rehabilitering etter akutt hjarteinfarkt, definert ut frå Z- kodar (som vi har kalla standard rehabilitering), såg vi også på eit noko utvida rehabiliteringsomgrep. Vi inkluderte både opplæring (lærings- og meistrings-kurs) og trening i analysane. Årsaka til dette var tilbakemeldingar frå praksisfeltet om kva tilbod pasientane får, og koding av dette. \n\nUt frå Hjarteinfarktregisteret sin definisjonen av hjarterehabilitering; «undervisning om hvordan man kan redusere risiko for nytt hjerteinfarkt og tilbud om fysisk trening» (Årsrapport 2022) kan vi forstå at deltaking i LMS-kurs og trening er ein del av hjarterehabiliteringa, og at vi har inkludert LMS-kurs og trening av meir pragmatiske årsaker synest naturleg. I kva grad slike tilbod innfrir føresetnadane for å oppnå resultat som er grunnlaget for retningslinjene ([Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)) er ikkje tilgjengeleg gjennom dataene vi har, og soleis heller ikkje kjent for oss. \n\n**Behov for retningslinjer og kvalitetsindikatorar**\n\nI Noreg er det ikkje utarbeida eigne retningslinjer spesifikt for rehabilitering etter hjarteinfarkt, og ein støttar seg på dei europeiske retningslinjene ([Ambrosetti m.fl. 2020](https://academic.oup.com/eurjpc/article/28/5/460/6145619) og  [Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)), samt på Nasjonal fagleg retningslinje for forebygging av hjarte- og karsykdom ([Helsedirektoratet](https://www.helsedirektoratet.no/retningslinjer/forebygging-av-hjerte-og-karsykdom)).\n\nDen geografiske variasjonen av hjarterehabilitering ser ut frå analysene våre, og informasjon frå fagpersonar, ut til å vere tilbodsstyrt heller enn behovsstyrt. Vi finn område i Noreg med høg førekomst av hjarteinfarkt, som i Finnmark, men der tilbodet om og bruk av hjarterehabilitering er lite omfattande. Vi vil karakterisere den geografiske variasjonen som uønska, trass i forbeholdet om kodekvalitet. Analysane viser eit underforbruk av rehabilitering etter hjarteinfarkt, og det er behov for tiltak for å betre behandlingstilbodet for pasientar etter hjarteinfarkt.\n\nFor å kunne oppnå eit meir likeverdig rehabiliteringstilbod uansett kvar ein bur, kan det synast som det er behov for slike nasjonale retningslinjer for rehabilitering etter hjarteinfarkt - og at effektfulle rehabiliteringstilbod blir etablert for pasientar i heile landet. Og arbeidet med retningslinjer starta opp i 2023 (redaktør J. Grimsmo, medredaktørar J. Munkhaugen og C. B. Ingul). Også eigne kvalitetsindikatorar kan vere tiltak for å betre omfang og kvalitet på tenestene."
        },
        {
          "type": "resultatboks",
          "publisert": "2023-05-31T11:53:51.366Z",
          "oppdatert": "2023-05-31T11:53:51.445Z",
          "overskrift": "Prosentdel standard rehabilitering etter hjarteinfarkt",
          "ingress": "Berre 14 % fekk standard rehabilitering etter akutt hjarteinfarkt trass svært godt dokumentert effekt av hjarterehabilitering. \n\nDet var svært stor geografisk variasjon i bruk av standard rehabilitering etter akutt hjarteinfarkt. Med standard rehabilitering meinest kontaktane i spesialisthelsetenesta koda som rehabilitering (z-kodar).",
          "utvalg": "I analyse av standard rehabilitering etter hjarteinfarkt har vi brukt forløpsanalyse, og sett på rehabilitering eit halvt år etter eit indeksopphald/startopphald.\n\n**Indeksopphald/startopphald** \n\ner opphald der pasienten har I21 (akutt hjarteinfarkt) som hovudtilstand ved innlegging. Dersom pasienten er flytta mellom ulike sjukehus, og det er mindre enn 8 timar mellom opphalda, er dei slått saman.\n\nOpphald med ukjent opptaksområde på pasient er ekskludert. Dersom indeksopphaldet går over årsskiljet, er det utdato for indeksopphaldet som gjeld.\n\nVi har brukt ein snevrare definisjon av hjarteinfarkt i analysane knytt til rehabilitering, enn elles. Ved å bruke ein streng definisjon er vi meir sikre på at vi inkluderer rett pasientgruppe, og vi såg at det meste av rehabiliteringa var knytt til indeksopphald med I21 som hovudtilstand. \n\n\n\n**Standard rehabiliteringsepisode** \n\n\n*Alle episodar med minst ein av følgande hoved- eller bitilstandar:* \nZ50.0 Rehabilitering etter hjertesykdom\nZ50.80 Kompleks rehabilitering\nZ50.89 Enkel rehabilitering\nZ50.9 Behandling som omfatter bruk av uspesifisert rehabiliteringstiltak\n\nVed treff i minst ein av episodane i definisjonen inngjekk episoden i utrekning av kor stor prosentdel av indeksopphalda som hadde påfølgande standard rehabilitering. \n\nEpisodar 1 – 182 dagar etter utskriving av indeksopphald i 2018-2021 inngår i analysane. Indeksåret er brukt som rapporteringsår.\n\nAlder: 18 år eller meir\n\nProsentdelane er justert for kjønn og alder.",
          "resultat": "Etter opphald med akutt hjarteinfarkt fekk 14 % av pasientane standard rehabilitering. Dette er ein svært låg prosentdel - for begge kjønn og alle aldersgrupper - sett opp mot retningslinjene som tilrår at alle med koronar hjartesjukdom får rehabilitering ([Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)).\n\nDet var svært stor geografisk variasjon i prosentdel som fekk oppfølging med standard rehabilitering etter akutt hjarteinfarkt. Både forholdstalet mellom, og systematisk variasjonskomponent for opptaksområda med nest høgast og nest lågast prosentdel rehabilitering var høge (FT2=9,9 og SCV2=46). Forholdstal og systematisk variasjonekomponent er brukt som støtte i vurdering av den geografiske variasjonen. Pasientar frå opptaksområdet til Vestfold hadde størst sannsynlegheit for å få standard rehabilitering, og 41 % fekk slik oppfølging i snitt per år i 2018-2022. Frå heile ni av opptaksområda fekk 5 % eller færre standard rehabilitering etter akutt hjarteinfarkt.\n\nDet var regionale skilnader i bruk av standard rehabilitering, og med tydeleg lågast prosentdel deltaking i Helse Nord (5 %) og høgast i Helse Sør-Øst (17 %). \n\nMellom opptaksområda til helseføretaka i same helseregion, varierte også bruk av standard rehabilitering. I Helse Sør-Øst hadde opptaksområde Vestfold høgast prosentdel som fekk slik rehabilitering, mens opptaksområda Østfold og Telemark hadde lågast i landet. Tilsvarande var det innanfor Helse Vest; høg prosentdel deltaking i Bergen-området, og låg i Stavanger-området. I Helse Midt-Norge var prosentdelen systematisk høgast i Møre og Romsdal-området.\n\n![Kjønn og alder](/helseatlas/img/no/hjarteinfarkt/prosentdel_rehab_ekte.png \"Prosentdel standard rehabilitering fordelt på kjønn og aldersgrupper.\")\n\nOmfanget i bruk av standard rehabilitering varierte svært mykje. I opptaksområdet til OUS blei det registrert i snitt 15 episodar per pasient og for Noreg 6,5 episodar per pasient for dei av pasientane som fekk standard rehabilitering. I nokre av opptaksområda blei det registrert svært få rehabiliteringsepisodar per pasient, noko som kan gi mistanke om for lite koding av standard rehabilitering etter akutt hjarteinfarkt. I rapporten \"[Rehabilitering i spesialisthelsetjenesten 2017-2021](https://www.helsedirektoratet.no/rapporter/rehabilitering-i-spesialisthelsetjenesten-2017-2021/)\" nemner også Helsedirektoratetat at det kan vere underrapportering av diagnosekodar for rehabilitering (z-kodar) i dag- og poliklinikk i sjukehus.  \n\nDet var skilnader i type standard rehabilitering, sett ut frå slik aktivitetane blei koda. For Noreg sett under eitt var det meste av aktiviteten poliklinisk rehabilitering, registrert med Z50.9. At hjarterehabilitering i hovudsak skjer poliklinisk samsvarar med fagpersonar si skildring av praksisfeltet.\n\nKoden for rehabilitering etter hjartesjukdom, Z50.0, blei nytta i berre eit fåtal av opptaksområda. Kva som er forklaringa til dette er ikkje undersøkt. At analysane i helseatlaset bygger på eit breiare sett med kodar enn berre Z50.0, synest som vesentleg når vi skulle setje lys på hjarterehabiliteringa. \n\nI fleire område med låg prosentdel standard rehabilitering etter akutt hjarteinfarkt, mellom anna opptaksområda Helgeland og Østfold, viste det seg at mykje av aktiviteten skjedde som døgnopphald, koda ved Z50.80 (kompleks rehabilitering) og Z50.89 (enkel rehabilitering). \n\nVed samanlikning mellom regionane, var det i Helse Nord fleire episodar koda med Z50.80 eller Z50.89 samanlikna med andre regionar. Funnet indikerer større bruk av døgnopphald i landsdelen, noko som verkar sannsynleg på grunn av lange reiseavstandar ved deltaking i poliklinisk eller dag-tilbod. \n\n![Fordeling av Z kodar](/helseatlas/img/no/hjarteinfarkt/rplot_zkodar.png \"Prosentvis fordeling av Z-kodar i standard rehabilitering\")\n\nTal dagar før oppstart av standard rehabilitering etter akutt hjarteinfarkt, varierte også. Det var ein tendens til tidlegare oppstart med standard rehabilitering i sentrale strøk på austlandet, og til seinare oppstart etter hjarteinfarkt nord i landet. Omtrent halvparten av pasientane frå opptaksområda til Diakonhjemmet (Oslo vest) og Vestfold starta standard rehabilitering ein månad etter utskriving frå akuttopphaldet, mens i Stavanger- og Nordland-områda kom omtrent halvparten i gang først etter fire månader.  For Noreg (raud strek) hadde halvparten av pasientane starta standard rehabilitering etter 48 dagar. \n\nAnalysane som gjeld standard rehabilitering bygger på kodar for rehabilitering (z-kodar). Det er uttalte krav for at eit tilbod skal kallast rehabilitering, og for å bruke ein slik rehabiliteringskode. Mellom anna skal det utarbeidast ein plan for kvar pasient, og fleire yrkesgrupper skal vere involvert (sjå [ISF-regelverk](https://www.helsedirektoratet.no/tema/finansiering/innsatsstyrt-finansiering-og-drg-systemet/innsatsstyrt-finansiering-isf#regelverk-1) 2022). Sjølv om noko av forklaringa til låg bruk av standard rehabilitering etter hjarteinfarkt kan skuldast underrapportering av z-diagnosekodar, synest det likevel som om at standard rehabilitering etter hjarteinfarkt er eit lite utbygt tilbod i Noreg. Inntrykket av eit lite utbygt tilbod for standard hjarterehabilitering i Noreg, får vi også gjennom kontakt med fagpersonar.\n\n![Dagar til første rehabiliteringsepisodar (Z kodar)](/helseatlas/img/no/hjarteinfarkt/standarddagartil15.png \"Dagar til første standard rehabiliteringsepisode\")",
          "data": "standard_rehab1408.json"
        },
        {
          "type": "resultatboks",
          "publisert": "2023-05-15T13:26:12.822Z",
          "oppdatert": "2023-05-15T13:26:12.874Z",
          "overskrift": "Prosentdel rehabilitering etter hjarteinfarkt",
          "ingress": "Færre enn ein av tre pasientar fekk rehabilitering etter akutt hjarteinfarkt når både standard rehabilitering, deltaking på lærings- og meistringskurs (LMS-kurs) og trening i spesialisthelsetenesta inngjekk i analysane.  Den geografiske variasjonen var svært stor. Hjarteinfarktpasientar som fekk rehabilitering var relativt unge.",
          "utvalg": "I analyse av rehabilitering etter hjarteinfarkt har vi brukt forløpsanalyse, og sett på rehabilitering eit halvt år etter eit indeksopphald/startopphald.\n\n**Indeksopphald/startopphald** \n\ner opphald der pasienten har I21 (akutt hjarteinfarkt) som hovudtilstand ved innleggelse.  Dersom pasienten er flytta mellom ulike sjukehus, og det er mindre enn 8 timar mellom opphalda, er dei slått saman.\n\nOpphald med ukjent opptaksområde på pasient er ekskludert. Dersom indeksopphaldet går over årsskiljet, er det utdato for indeksopphaldet som gjeld.\n\nVi har brukt ein snevrare definisjon av hjarteinfarkt i analysane knytt til rehabilitering, enn elles. Ved å bruke ein streng definisjon er vi meir sikre på at vi inkluderer rett pasientgruppe, og vi såg at det meste av rehabiliteringa var knytt til indeksopphald med I21 som hovudtilstand. \n\n**Rehabiliteringsepisode** \n\n*Alle episodar med minst ein av følgande hoved- eller bitilstandar:* \nZ50.0 Rehabilitering etter hjertesykdom\nZ50.80 Kompleks rehabilitering\nZ50.89 Enkel rehabilitering\nZ50.9 Behandling som omfatter bruk av uspesifisert rehabiliteringstiltak\n\n*Alle episodar med følgande prosedyrekodar:*\\\nWPCK00 Lærings- og mestringsaktivitet vedrørende aktuelle tilstand\nOBAB00 Veiledet og instruert fysisk trening knyttet til motorikk og/eller kondisjon\n\nVed  treff i minst ein av episodane i definisjonen inngikk episoden i utrekning av kor stor prosentdel av indeksopphalda som hadde påfølgande rehabilitering. \n\nI utrekning av tal rehabiliteringsepisodar har vi, fordi det kan vere fleire kodar på kvar rehabiliteringsepisode, inndelt i følgande «grupper»:\n\n* Gruppe 1 Z-rehabilitering: I tilfeller der episoden inneheld følgande kodar:\n  Episode med Z50.0, Z50.80, Z50.89 eller Z50.9, eventuelt også WPCK00 (Lærings- og meistrings-kurs/LMS-kurs) og/eller OBAB00 (trening) dersom det skjer i same episode som ein eller fleire av Z-kodane \n\n* Gruppe 2 LMS: episode med LMS-kurs (WPCK00), ev. også trening (OBAB00) dersom treninga skjer i same episode, og dersom episoden ikkje ligg i gruppe 1.\n\n* Gruppe 3 trening: episode med kun trening (OBAB00) (dersom episoden ikkje er i gruppe 1 og gruppe 2).\n\nEin episode kan berre ligge i ei gruppe, med gruppe 1 som første prioritet etc. Dvs. gruppe tre er berre trening.\n\nEpisodar 1 – 182 dagar etter utskriving av indeksopphald i 2018-2021 inngår i analysane. Indeksåret er brukt som rapporteringsår.\n\nAlder: 18 år eller meir\n\nProsentdelane er justert for kjønn og alder.",
          "resultat": "Nær 27 % fekk rehabilitering etter akutt hjarteinfarkt dersom vi inkluderte både standard rehabilitering, deltaking på lærings- og meistringskurs (LMS-kurs) og trening i spesialisthelsetenesta i analysane. I pandemiåret 2020 var prosentdelen lågast. I berre eit fåtal av opptaksområda var rehabiliteringa tilbake til eit «før-pandemi-nivå» i 2021. Lite hjarterehabilitering i 2020 skuldast i hovudsak nedstenginga i samband med pandemien ([Helsdirektoratet 2022](https://www.helsedirektoratet.no/statistikk/samdata-spesialisthelsetjenesten/analysenotater-samdata-spesialisthelsetjenesten/Rehabilitering)), - kan ev. også påverka av færre akutte hjarteinfarkt i 2020.\n\nDeltaking i rehabilitering varierte frå 9,4 % til 46 % mellom opptaksområda, og få pasientar frå Finnmark fekk rehabilitering, trass i høg førekomst av hjarteinfarkt. Høgast prosentdel var det i opptaksområda med dei største byane. Den geografiske variasjonen kan karakteriserast som systematisk og stor (FT2=4 og SCV=22).\n\nEit liknande omfang av deltaking i rehabilitering blei også avdekka i ei undersøking av hjarterehabilitering etter første gongs PCI ([Olsen m. fl. 2018](<Cardiac rehabilitation after percutaneous coronary intervention: Results from a nationwide survey | European Journal of Cardiovascular Nursing | Oxford Academic (oup.com)>)). Av dei som deltok i studien (82 % av alle med første gongs PCI i 2008-2011) hadde 28 % deltatt i hjarterehabilitering. Gjennom studien fann ein liknande trekk også i geografisk variasjon med lågast deltaking i hjarterehabilitering i Helse Nord og høgast i Helse Sør-Øst. Sjølv om både pasientutval, oppfølgingstid (3 år versus våre 6 månader) og bruk av ulike metodar (dei spørjeskjema, vi  data frå NPR), styrkar deira resultat våre funn om låg deltaking og stor geografisk variasjon i hjarterehabilitering i Noreg.\n\nFor pasientar 65 år og meir var det ein tydeleg reduksjon i prosentdel pasientar som fekk standard rehabilitering, LMS-kurs og/eller trening etter hjarteinfarkt. At hjartepasientar i Noreg som får rehabilitering er relativt unge, er vist også tidlegare ([Olsen m. fl. 2018](<Cardiac rehabilitation after percutaneous coronary intervention: Results from a nationwide survey | European Journal of Cardiovascular Nursing | Oxford Academic (oup.com)>)). Dette står i kontrast til tilrådingar om rehabilitering i alle aldrar ([Ambrosetti m.fl. 2020](https://academic.oup.com/eurjpc/article/28/5/460/6145619)).  At eldre med større sannsyn har meir samansette problem og anna risikoprofil enn yngre, er argument for at spesialisthelsetenesta bør ta ansvar for rehabilitering etter hjarteinfarkt også hos eldre. \n\nAt prosentdel kvinner (20 %) var lågare enn for menn (30 %), er kjent også frå andre analysar ([Visseren m. fl. 2021).](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf) At kvinnene i våre analysar var noko eldre enn menn, og at eldre i mindre grad får rehabilitering, kan vere ei av forklaringane til dette funnet.\n\n![](/helseatlas/img/no/hjarteinfarkt/prosentdel_samla_kjonn_alder.png \"Prosentdel rehabilitering fordelt på kjønn og alder\")\n\nFor pasientar som fekk rehabilitering, varierte det geografisk kor mange rehabiliteringepisodar dei fekk første halvår etter akutt hjarteinfarkt. For pasientar frå opptaksområda til Helse Bergen og Sykehuset Østfold fekk pasientane i snitt 10 episodar rehabilitering, og for Noreg 6,6. Inkludert i desse analysane er både episodar med standard rehabilitering, LMS-kurs og/eller-  trening i spesialisthelsetenesta (sjå utrekningsmetode for tal episodar under \"utval\"). \n\n![Rehabiliteringsepisodar per pasient](/helseatlas/img/no/hjarteinfarkt/rehab_per_pasient-samla.png \"Rehabiliteringsepisodar per pasient\")\n\n**I dei fleste opptaksområda var tal rehabiliterinsepisodar per pasient høgast i det offentlege. Det var likevel ein del kontrastar i landet med 9 gonger fleire episodar per pasient i det private enn i det offentlege i opptaksområde OUS, og motsatt 9 gonger fleire episodar per pasient i det offentlege i opptaksområde Møre og Romsdal.  Med privat meinest her private institusjonar med avtale med det regionale helseføretaket.** Dei fleste rehabiliteringsepisodane var polikliniske, og døgnopphalda påverka ikkje den geografiske variasjonen (ikkje vist).\n\n![Tal rehabiliteringsepisode per pasient for øffentleg og privat](/helseatlas/img/no/hjarteinfarkt/rehab_per_pas_offentleg_privat.png \"FT mellom tal rehabilitering per pasient for øffentleg og privat\")\n\n**Legge inn figur?**\n\nProsentvis fordeling av type rehabiliteringstiltak etter hjarteinfarkt; rehabilitering, opplæring og/eller trening, varierte mellom ulike delar av landet sett ut frå koding av aktivitetane. For Noreg samla var berre halvparten av episodane koda som standard rehabilitering (koda med Z-kodar), varierande frå 2 til 92 % mellom opptaksområda), og opplæring på LMS-kurs utgjorde 11 %.  \n\nFysisk trening var ein sentral del av rehabiliteringa etter akutt hjarteinfarkt. Trening blei enten registrert som enkeltepisodar (37 % av episodane var berre trening), inngjekk som del av LMS-kurset eller inngjekk i den standard rehabiliteringsepisoden. Sjølv om trening er ein kjernekomponent er retningslinjene likevel tydelege på at effekten frå eit hjarterehabiliteringsprogram er avhengig av deltaking i heile det tverrfaglege programmet, ikkje berre i den fysiske treninga ([Dibben m. fl. 2023 ](https://academic.oup.com/eurheartj/article/44/6/452/7028725)og [Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)).  \n\nI nokre opptaksområde var rehabiliteringa i hovudsak koda som døgnopphald (Helgeland og Østfold). Elles var det tilsynelatande lite rehabilitering etter hjarteinfarkt. Når vi inkluderte LMS-kurs og trening i analysane fann vi at pasientane likevel hadde eit tilbod etter hjarteinfarkt.\n\nAt både type tiltak og omfanget av tilbod varierte geografisk  samsvarar med resultat frå tidlegare undersøkingar av rehabilitering og sekundærførebyggande tiltak i sjukehus ([Peersen m. fl. 2017,](https://academic.oup.com/eurjpc/article/24/13/1360/5926830) [Peersen m. fl. 2021](<Rehabilitering og sekundærforebygging etter hjerteinfarkt ved sykehus | Tidsskrift for Den norske legeforening (tidsskriftet.no)>) og [Olsen m. fl. 2018](<Cardiac rehabilitation after percutaneous coronary intervention: Results from a nationwide survey | European Journal of Cardiovascular Nursing | Oxford Academic (oup.com)>)).  \n\n![](/helseatlas/img/no/hjarteinfarkt/prosentvis_samla.png \"Prosentvis fordeling av type rehabilitering\")\n\nTal dagar til oppstart av rehabilitering (standard rehabilitering, LMS-kurs og/eller trening) varierte mykje mellom opptaksområda. Skilnaden var likevel noko mindre enn for standard rehabilitering åleine. Halvparten av pasientane i fleire av opptaksområda i Oslo og rundt Oslofjorden starta rehabiliteringa omtrent ein månad etter utskriving frå akuttopphaldet. I opptaksområda i Helse Nord og Stavanger starta rehabiliteringa omtrent tre månader etter hjarteinfarkt. For Noreg (raud strek) hadde halvparten av pasientane starta rehabiliteringa først etter 50 dagar. Dette trass i at retningslinjene tilrår oppstart så snart som mogleg etter hjarteinfarktet ([Visseren m.fl. 2021).](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)\n\n![](/helseatlas/img/no/hjarteinfarkt/dagar_til_første15.png \"Dagar til første rehabiliteringsepisode\")\n\nDet kan vere fleire forklaringar til at få deltek i rehabilitering etter hjarteinfarkt. Det ligg utanfor helseatlaset å undersøke dette, men vi vil kort nemne nokre moment. Tilvisingsrutinar,   tilgjengeligheit, reiseavstandar, kapasitet, kor godt tilbodet er bygt ut, pasientpreferansar, kjennskap til eksisterande tilbod og kjennskap til pasientar med behov for rehabilitering kan variere, slik vi forstår ut frå kontakt med fagpersonar, og som blir trekt fram i forskingsartiklar ([Peersen m. fl. 2021,](<Rehabilitering og sekundærforebygging etter hjerteinfarkt ved sykehus | Tidsskrift for Den norske legeforening (tidsskriftet.no)>) [Olsen m. fl. 2018 og ](<Cardiac rehabilitation after percutaneous coronary intervention: Results from a nationwide survey | European Journal of Cardiovascular Nursing | Oxford Academic (oup.com)>)[Piepoli m.fl. 2016). ](https://academic.oup.com/eurjcn/article/16/5/369/5924694)\n\nI siste årsrapport løftar[ Hjerteinfarktregisteret (2022](https://www.kvalitetsregistre.no/register/hjerte-og-karsykdommer/norsk-hjerteinfarktregister)) fram at kun halvparten av dei som svarte på spørsmål frå registeret, rapporterte at dei hadde blitt henvist til hjarterehabilitering, definert som  \"*undervisning om hvordan man kan redusere risiko for nytt hjerteinfarkt og tilbud om fysisk trening*\". Også i tilvisinga var det store regionale skilnader frå 37 % i Helse Vest til 64 % i Helse Sør-Øst, noko som kan påverke deltakingsprosenten i hjarterehabiliteringa. I retningslinjene blir det tilrådd å finne metodar for å auke tilvising og deltaking i hjarterehabiliteringa, dette for at flest mogleg skal få nytte tilbod som har ein klar helse- og samfunnsgevinst ([Visseren m.fl. 2021](https://www.portailvasculaire.fr/sites/default/files/docs/2021_esc_guidelines_prevention_cardiovasculaire_ehj.pdf)).",
          "data": "samla_rehab140823.json"
        }
      ]
    },
    {
      "overskrift": "Trening hos fysioterapeut i kommunane",
      "innhold": [
        {
          "type": "tekst",
          "tekst": "**Hovudfunn**\n\n* 4,6 % av pasientane trente hos fysioterapeut i kommunane det første halvåret etter akutt hjarteinfarkt i 2018-2021 \n* Det var svært stor geografisk variasjon i trening hos fysioterapeut",
          "beskrivelse": "Hovudfunn"
        },
        {
          "utvalg": "I analyse av trening hos fysioterapeut etter hjarteinfarkt har vi brukt forløpsanalyse, og sett på treninga i eit halvt år etter eit indeksopphald/startopphald.\n\n**Indeksopphald/startopphald** \ner opphald der pasienten har I21 (akutt hjarteinfarkt) som hovudtilstand ved innleggelse. Dersom pasienten er flytta mellom ulike sjukehus, og det er mindre enn 8 timar mellom opphalda, er dei slått saman.\nOpphald med ukjent opptaksområde på pasient er ekskludert. Dersom indeksopphaldet går over fleire år, er det utdato for indeksopphaldet som gjeld.\n\nVi har brukt ein snevrare definisjon av hjarteinfarkt i analysane knytt til rehabilitering, enn elles. Ved å bruke ein streng definisjon er vi meir sikre på at vi inkluderer rett pasientgruppe, og vi såg at det meste av rehabiliteringa var knytt til indeksopphald med I21 som hovudtilstand.\n\n**Trening hos fysioterapeut**\nUtrekninga bygger på informasjon frå fysioterapeutar i kommunane som har sendt rekning til Helfo, og blei rekna ut frå følgande takstkodar:\n\nTakstkode A10: veiledet trening\n\nTakstkodar C34a, C34b, C34c, C34d, C34e, C34f: trening i gruppe.\n\nVed treff i minst ein av treningsepisodane i definisjonen, inngjekk episoden i utrekning av kor stor prosentdel av indeksopphalda som hadde påfølgande trening hos fysioterapeut i kommunen. \n\nTreningsepisodar 1-182 dagar etter utskriving av akuttopphald med hjarteinfarkt (indeksopphaldet) i 2018-2021 inngår i analysane. Indeksåret er brukt som analyseår.\n\nAlder: 18 år og eldre.\n\nProsentdelane er justert for alder og kjønn. \n\nOpptaksområda til Diakonhjemmet og Lovisenberg er slått saman til eitt område; Indre Oslo. Dette blei gjort fordi det var få tilfeller som hadde trening hos fysioterapeut i kommunen 1-182 dager etter utskriving frå akuttopphald med hjarteinfarkt.",
          "data": "fysioterapi_prosentdel1408.json",
          "publisert": "2023-06-24T16:24:46.392Z",
          "resultat": "1635 pasientar trente hos fysioterapeut i kommunane det første halvåret etter akutt hjarteinfarkt i 2018-2021, vurdert ut frå informasjon frå fysioterapeutar som har sendt rekning til Helfo. For Noreg utgjorde dette trening etter mindre enn 5 % av akuttinnleggingane. \n60 % av pasientane var menn. Snittalder for pasientane var på respektive 69 og 71 år for menn og kvinner. \n\nDet var svært stor geografisk variasjon i prosentdel pasientar som trente hos fysioterapeut i kommunane etter akutt hjarteinfarkt i 2018-2021. Prosentdelen varierte frå 13,8 % i opptaksområde Stavanger til 1,8 % i Indre Oslo. \n\nVi har forstått at det i Stavangerområdet er eit tett samarbeid mellom spesialisthelsetenesta og kommunale fysioterapeutar innan hjartetrening. I dette opptaksområdet var bruk av standard rehabilitering, Lærings- og meistrings-kurs og trening i spesialisthelsetenesta svært lågt. \n\nAndre opptaksområde med lite bruk av rehabilitering i spesialisthelsetenesta, for eksempel Finnmark og Helgeland, hadde liten bruk også av trening hos fysioterapeut i kommunane etter akutt hjarteinfarkt.\n\nRehabilitering i fase to etter akutt hjarteinfarkt, skjedde i dei fleste opptaksområda som ein del av spesialisthelsetenesta, og med lite innslag av trening hos fysioterapeut i kommunane. Vi er likevel ikkje kjend med totaltilbodet pasientane fekk i kommunane; her inngår berre trening hos fysioterapeutar som har sendt rekning til Helfo. Informasjon om trening hos fastlønna fysioterapeutar i kommunane som ikkje sender rekning til Helfo, trening ved frisklivssentralar eller i kommunale institusjonar, finst per i dag ikkje i datasetta frå KPR som desse analysane bygger på. Analysane bygger på små tal, og kan vere påverka av tilfeldigheiter.",
          "overskrift": "Prosentdel trening hos fysioterapeut etter hjarteinfarkt",
          "ingress": "Det var svært stort geografisk variasjon i prosentdel pasientar som fekk trening hos fysioterapeut i kommunane. Utrekninga bygger på innsende rekningar til Helfo.",
          "kart": "kronikere.geojson",
          "type": "resultatboks",
          "oppdatert": "2023-06-24T16:24:46.470Z"
        }
      ]
    },
    {
      "overskrift": "Pasientar innlagt med hjarteinfarkt",
      "innhold": [
        {
          "type": "tekst",
          "tekst": "**Hovudfunn:** \n\n* Tal eldre innlagt med akutt hjarteinfarkt har gått ned, trass i fleire eldre.\n* Rate for innlegging ved hjarteinfarktvar var høgast i opptaksområde Finnmark. Dette viser at førekomsten av hjarteinfarkt er høgare i Finnmark enn i resten av landet.\n* Den geografiske variasjonen i innleggingar med hjarteinfarkt var liten når vi såg bort frå opptaksområda med høgast (Finnmark) og lågast rate (Diakonhjemmet-området)."
        },
        {
          "type": "resultatboks",
          "publisert": "2023-05-10T07:50:57.499Z",
          "oppdatert": "2023-05-10T07:50:57.544Z",
          "overskrift": "Hjarteinfarktinnlegging, pasientar 18 år og eldre",
          "ingress": "I Noreg var det 2,8 innleggingar med akutt hjarteinfarkt per 1000 innbyggarar i snitt per år i 2018-2022. Raten gjekk ned i løpet av perioden. Opptaksområde Finnmark hadde tydeleg høgast rate, og Diakonhjemmet-området (Oslo vest) lågast. Elles var det liten geografisk variasjon.",
          "utvalg": "Utvalet består av pasientar innlagt i sjukehus med akutt hjarteinfarkt (ICD-10 kode I21 akutt hjarteinfarkt, eller I22 påfølgande hjarteinfarkt) som hovud- eller bitilstand, i perioden 2018-2022. \n\nAlder: 18 år eller meir.\n\nRatane er justerte for alder og kjønn.",
          "resultat": "![Kjønn og alder](/helseatlas/img/no/hjarteinfarkt/hjarte_kjald.png \"Pasientar innlagt med akutt hjarteinfarkt fordelt på kjønn og aldersgrupper. Snitt per år. \")\n\nKnapt 11 900 pasientar blei innlagt med akutt hjarteinfarkt per år i 2018 -2022. To av tre pasientar var menn, og mennene var i gjennomsnitt yngre enn kvinnene (median alder 70 respektive 78 år).\n\nGjennomsnittleg årsrate for Noreg var 2,8 innleggingar med hjarteinfarkt per 1000 innbyggarar. Raten gjekk ned i perioden 2018–2022, med størst reduksjon i pandemiåret 2020.  Nedgangen som er observert over mange år, speglar sannsynlegvis ein reell nedgang i tal personar som blir ramma av hjarteinfarkt, i fylgje Hjerteinfarktregisteret ([Årsrapport 2021 Norsk hjerteinfarktregister](https://www.kvalitetsregistre.no/register/hjerte-og-karsykdommer/norsk-hjerteinfarktregister)).\n\nDet var ein by-land gradient i ratane; lågast rate i områda med dei største byane. Finnmark-området hadde høgast førekomst, mens Sørlandet- og Diakonhjemmet-områda hadde lågast førekomst av akutt hjarteinfarkt, når vi brukar pasientar innlagt for akutt hjarteinfarkt som indikator for koronar sjuklegheit.",
          "data": "innlagtepasient230523.json"
        },
        {
          "utvalg": "Utvalet består av pasientar innlagt i sjukehus med akutt hjarteinfarkt (ICD-10 kode I21 akutt hjarteinfarkt, eller I22 påfølgande hjarteinfarkt) som hovud- eller bitilstand, i perioden 2018-2022. \n\nAlder: 75 år eller meir.\n\nRatane er justerte for alder og kjønn.\n\nI analysane blir resultata i dette atlaset for 2018–2022 samanlikna med Eldrehelseatlaset med data for 2013–2015. Opptaksområda til Diakonhjemmet og Lovisenberg er slått saman til eitt område; Indre Oslo for å nytte dei same geografiske inndelingane som i Eldrehelseatlaset.",
          "data": "innlagtepasient75_230523.json",
          "publisert": "2023-05-23T16:53:25.749Z",
          "resultat": "Vel 5200 pasientar, 75 år og eldre, blei innlagt med akutt hjarteinfarkt per år, i 2018 -2022. Det var ein tydeleg reduksjon i tal eldre med akutt hjarteinfarkt samanlikna med 2013 – 2015 (6652 pasientar, [Eldrehelseatlaset](https://www.skde.no/helseatlas/v2/eldre/)), trass i at tal eldre er aukande (frå 359 928 eldre i snitt per år i 2013-2015 til 409 950 i 2018-2022). Den tydelege reduksjonen i akutt hjarteinfarkt hos eldre blir også vist i [Hjerteinfarktregisteret sin årsrapport for 2021](https://www.kvalitetsregistre.no/register/hjerte-og-karsykdommer/norsk-hjerteinfarktregister) \n\nDen geografiske variasjonen i 2018-2022 var moderat. Som i tidlegare analysar ([Eldrehelseatlaset](https://www.skde.no/helseatlas/v2/eldre/)) hadde Finnmark-området høgast og Sørlandet-området lågast ratar. Gjennomsnittleg årsrate for Noreg var 12,8 innleggingar for eldre med hjarteinfarkt per 1000 innbyggarar. Årsratane gjekk tydeleg ned i dei fleste opptaksområda i 2018-2022.",
          "overskrift": "Hjarteinfarkt innlegging, pasientar 75 år og eldre",
          "ingress": "Det var ein tydeleg reduksjon i tal eldre med hjarteinfarkt i perioden 2018-2022, samanlikna med 2013-2015, trass i at tal eldre er aukande. I 2018-2022 var det ein moderat geografisk variasjon i innleggingsrate for hjarteinfarkt for eldre.",
          "kart": "indre_oslo.geojson",
          "type": "resultatboks",
          "oppdatert": "2023-05-23T16:53:25.790Z"
        },
        {
          "type": "faktaboks",
          "overskrift": "Endring i innleggingsrate ved akutt hjarteinfarkt for eldre (75 år og eldre)",
          "tekst": "For alle opptaksområda var det ein nedgang i rate for innlegging ved akutt hjarteinfarkt for eldre, og størst endring ser vi i opptaksområda til Finnmark, Telemark og Indre Oslo. Endring i rate er illustrert ved å rekne ut forholdstalet mellom gjennomsnittleg årsrate for periodane 2018-2022 og 2013-2015. \n\nMed andre ord var det ein reduksjon i tal akutte hjarteinfarkt, i ein periode der tal eldre auka (frå 359 928 eldre i snitt per år i 2013-2015 til 409 950 i 2018-2022).\n\n![Oppdatering av eldrehelseatlas for hjarteinfarkt innleggingsrate hos eldre 75 år og eldre](/helseatlas/img/no/hjarteinfarkt/rplot01hjarte75_endering.png \"Forholdstal for innleggingsratar i 2018-2022 og 2013-2015\")"
        }
      ]
    },
    {
      "overskrift": "Revaskularisering",
      "innhold": [
        {
          "type": "tekst",
          "beskrivelse": "Houdfunn",
          "tekst": "* Den geografiske variasjonen i revaskulariseringsratar var moderat når vi såg isolert på dei eldre (75 år og meir), og liten for innbyggarane generelt.\n* Innleggingsrate for hjarteinfarkt korrelerte ikkje med revaskulariseringsrate for eldre (75 år og meir). For alle vaksne samla (18 år og meir) var samvariasjonen moderat.\n* Majoriteten (77 %) av pasientane som blei revaskularisert var menn."
        },
        {
          "type": "faktaboks",
          "overskrift": "Revaskularisering",
          "tekst": "Hovudmål for akuttbehandlinga ved hjarteinfarkt er å avgrense skaden på hjartemuskelen ved å opne opp blodkar; revaskularisering. Avhengig av avstand til sjukehus og type infarkt, er det tilrådd at pasientane får blodpropp-oppløysande behandling (trombolyse), perkutan koronar intervensjon (PCI, utblokking) eller bypassoperasjon. \n\nRøntgenundersøking av kransarteriene i hjarta med innsprøyting av kontrastveske, og eventuell mekanisk utblokking av blodkar, blir utført ved ti sjukehus i Noreg. Pasientar kan bli direkte akuttinnlagt i eit slikt «invasivt sjukehus», eller bli overflytta frå andre sjukehus. Ved fem av sjukehusa blir det også utført hjartekirurgi [(Årsrapport 2021 Norsk hjerteinfarktregister). ](https://www.kvalitetsregistre.no/register/hjerte-og-karsykdommer/norsk-hjerteinfarktregister)\n\nSom i Eldrehelseatlaset inngår ikkje akuttbehandling med trombolyse i analysane, og revaskularisering er ikkje avgrensa til pasientar med hjarteinfarkt."
        },
        {
          "type": "resultatboks",
          "publisert": "2023-05-23T12:40:29.953Z",
          "oppdatert": "2023-05-23T12:40:30.016Z",
          "overskrift": "Revaskularisering for pasientar 18 år og eldre",
          "ingress": "Den geografiske variasjonen i revaskulariseringsratar var liten for pasientar 18 år og eldre. Det var ein positiv moderat samvariasjon mellom innlegging med akutt hjarteinfarkt og revaskularisering.",
          "utvalg": "Utvalet består av pasientar med ein eller fleire av følgande prosedyrekodar for bypasoperasjonar og PCI i perioden 2018-2022:\n\nBypass kodar: FNA (Anastomose mellom a. mammaria interna og koronararterie), FNB\t(Anastomose mellom a. gastroepiploica og koronararterie), FNC\t(Aortokoronar venebypass), FND (Aortokoronar bypass med protesemateriale) og FNE (Koronar bypass med fritt arterietransplantat).\n\nPCI kodar: FNG (Utvidelse og rekanalisering av koronararterier), FNP02B (Endovaskulær angioplastikk i koronararterie), FNP12B\t(Endovaskulær angioplastikk i koronararteriebypass),  \nFNQ05B (Endovaskulær angioplastikk med stentimplantasjon i koronararterie), FNQ12B (Endovaskulær angioplastikk med stentimplantasjon i koronararteriebypass)\n\nAlder: 18 år og eldre.\n\nRatane er justerte for alder og kjønn.",
          "resultat": "Det blei utført 13 038 revaskulariseringar fordelt på 12 252 pasientar i gjennomsnitt per år i 2018 -2022 i aldersgruppa 18 år og eldre. Talet gjeld alle pasientar, ikkje berre pasientar med hjarteinfarkt. Det var flest menn (77 %) som fekk utført revaskularisering av hjarta. Raten for revaskularisering var 3,1 per 1000 innbyggarar for Noreg. \n\n![kjønn og alder](/helseatlas/img/no/hjarteinfarkt/revaskularisering_kjald.png \"Pasientar som fekk revaskularisering, fordelt på kjønn og aldersgrupper. Snitt per år. \")\n\nOpptaksområda i Helse Nord hadde høgast rate for revaskularisering, og Diakonhjemmet-området tydeleg lågast. At Finnmark hadde høgast rate for revaskularisering, var venta ut frå at dei også hadde høgast rate for hjarteinfarkt. Det er ein positiv moderat samanheng mellom ratane for innlegging og revaskularisering (r=0,57), og samanhengen er statistisk signifikant (p=0,006) for aldersgruppa 18 år og eldre. Ein positiv samanheng var venta fordi revaskularisering er behandling ved hjarteinfarkt. Opptaksområde med høg førekomst av infarkt bør ha høg revaskulariseringsrate. \n\nDen geografiske variasjonen var liten når vi såg bort frå høgast og lågast rate for revaskularisering (FT2=1,6 og SCV2=1,9).",
          "data": "revask_oppdatert.json.json"
        },
        {
          "utvalg": "Utvalet består av pasientar med ein eller fleire av følgande prosedyrekodar for bypasoperasjonar og PCI i perioden 2018-2022:\n\nBypass kodar: FNA (Anastomose mellom a. mammaria interna og koronararterie), FNB\t(Anastomose mellom a. gastroepiploica og koronararterie), FNC\t(Aortokoronar venebypass), FND (Aortokoronar bypass med protesemateriale) og FNE (Koronar bypass med fritt arterietransplantat).\n\nPCI kodar: FNG (Utvidelse og rekanalisering av koronararterier), FNP02B (Endovaskulær angioplastikk i koronararterie), FNP12B\t(Endovaskulær angioplastikk i koronararteriebypass),  \nFNQ05B (Endovaskulær angioplastikk med stentimplantasjon i koronararterie), FNQ12B (Endovaskulær angioplastikk med stentimplantasjon i koronararteriebypass)\n\nAlder: 75 år og eldre.\n\nRatane er justerte for alder og kjønn.\n\nI analysane blir resultata i dette atlaset for 2018–2022 samanlikna med Eldrehelseatlaset med data for 2013–2015. Opptaksområda til Diakonhjemmet og Lovisenberg er slått saman til eitt område; Indre Oslo for å nytte dei same geografiske inndelingane som i Eldrehelseatlaset.",
          "data": "revask75_oppdatert14.json",
          "publisert": "2023-05-23T15:26:38.776Z",
          "resultat": "I snitt blei det gjennomført 3787 revaskulariseringar for eldre (75 år og eldre) per år i 2018-2022, fordelt på 3584 pasientar, og 69 % av pasientane var menn. Tal revaskulariseringar per år var om lag uendra frå 2013-2015 (3403, [Eldrehelseatlaset](https://www.skde.no/helseatlas/v2/eldre/)) trass i at tal hjarteinfarkt blei tydeleg redusert. Raten for revaskularisering var 9,3 per 1000 innbyggarar per år for eldre i Noreg (2018-2022).\n\nRevaskulariseringsratane var høgast for eldre frå opptaksområda i Helse Nord. Den geografiske variasjonen kan karakteriserast som moderat (FT2=1,8 og SCV=3,8), og med høgast rate for eldre i opptaksområde UNN og lågast i Indre Oslo. Raten auka tydeleg i Helse Finnmark sitt opptaksområde frå 2019, mens det i  2013-2015 ([Eldrehelseatlaset](https://www.skde.no/helseatlas/v2/eldre/)) var ein nedgang. \n\nFor nokre delar av landet var ratane for både innlegging og revaskularisering høg– for eksempel for Finnmark. For andre delar av landet var det derimot høg førekomst av hjarteinfarkt og låg revaskulariseringsrate – for eksempel i Nord-Trøndelag. Samvariasjonen mellom ratane for innlegging med hjarteinfarkt og revaskularisering var liten og ikkje statistisk signifikant (r=0,27, p=0,2) – det same såg ein for 2013–2015 [(Eldrehelseatlaset](https://www.skde.no/helseatlas/v2/eldre/)). \n\nDen manglande samanhengen mellom ratar for innlegging og revaskularisering, og mindre bruk av revaskularisering for eldre i mange av opptaksområda, kan skuldast ulik praksis, tenestetilbod og prioriteringar. Vi kjenner ikkje til om graden av sjuklegheit hos pasientar med hjarteinfarkt varierte meir hos eldre enn i den samla vaksengruppa (18 år og eldre) der korrelasjonen var moderat.",
          "overskrift": "Revaskularisering for pasientar 75 år og eldre",
          "ingress": "Den geografiske variasjonen i revaskularisering for eldre var moderat. Det var mindre bruk av revaskularisering hos eldre (75 år og eldre), enn  hos innbyggarane generelt. Hos eldre var det ingen samvariasjon mellom akutt hjarteinfarkt og revaskularisering.",
          "kart": "indre_oslo.geojson",
          "type": "resultatboks",
          "oppdatert": "2023-05-23T15:26:38.839Z"
        },
        {
          "type": "faktaboks",
          "overskrift": "Endring i revaskulariseringsrate for pasientar 75 år og eldre",
          "tekst": "Det var inga tydeleg endring i bruk av revaskularisering av hjarta for eldre i Noreg frå 2013-2015 til 2018-2022. Endringa er illustrert ved å rekne ut forholdstalet mellom gjennomsnittleg revaskulariseringsrate per år for periodane 2018-2022 og 2013-2015 (sjå [Eldrehelseatlaset](https://www.skde.no/helseatlas/v2/eldre/)). I opptaksområda Nordland og UNN auka likevel raten, mens i Telemark-området blei den redusert. \n\n![Endring i revaskulariserings rate](/helseatlas/img/no/hjarteinfarkt/revaskular75endering.png \"Forholdstal av raten i 2018-2022 til raten i 2013-2015\")"
        }
      ]
    },
    {
      "overskrift": "Om atlaset",
      "innhold": [
        {
          "type": "faktaboks",
          "overskrift": "Datagrunnlaget",
          "tekst": "Helseatlas hjarteinfarkt bygger på opplysingar utlevert frå Helsedirektoratet ved Norsk pasientregister (NPR) og Kommunalt pasient- og brukerregister (KPR) for perioden 2018 til 2022. \n\nFrå KPR er det henta informasjon om trening hos fysioterapeut for pasienter etter akutt hjarteinfarkt. Andre analysar bygger på informasjon frå NPR.\n\nTal innbyggarar er henta frå SSB.\n\n**Fråskriving**\n\n\nHelse Førde er aleine ansvarleg for tolking og presentasjon av data som er utleverte. NPR og KPR har ikkje ansvar for analysar eller tolkingar som er basert på data dei har levert ut."
        },
        {
          "type": "faktaboks",
          "overskrift": "Inndeling i opptaksområde",
          "tekst": "Dei fire regionale helseføretaka har eit lovpålagt sørge-for-ansvar for å tilby innbyggarane tilbod i spesialisthelsetenesta, og tilbodet skal vere likeverdig uansett kvar ein bur ([Lov om spesialisthelsetenesta](https://lovdata.no/dokument/NL/lov/1999-07-02-61)).  I vurdering av geografisk variasjon av innbyggarane sin bruk av helsetenester, er landet derfor inndelt etter helseføretaka sine opptaksområde. \n\nAnalysane i helseatlas blir gjennomført ut frå kva opptaksområde pasienten bur i, og ikkje ut frå kvar han eller ho fekk behandling. Innbyggarane i dei ulike opptaksområda har ulik alders- og kjønnssamansetjing. Ratane i atlaset er derfor alders- og kjønnsjusterte for å kunne samanlikne meir homogene grupper sin bruk av helsetenester, enn utan slik justering. Dersom informasjon om kva kommune pasienten budde i mangla i datasetta, blei pasienten ekskludert frå analysane. Gjennom analysane kan dei regionale helseføretaka danne seg eit bilde av korleis sørge-for-ansvaret blir innfridd.\n\nInformasjon om inndeling i opptaksområde, tal innbyggarar og median alder på innbyggarane (2020) som er brukt i dette atlaset finn de nedanfor. \n\n![innbyggarar 2020](/helseatlas/img/no/hjarteinfarkt/innbyggarar2020.png \"Tal innbyggarar i 2020\")\n\n<!--StartFragment-->\n\nLista under viser kva for helseføretak eller sjukehus det er definert opptaksområde for og kortnamna på desse, som blir brukt i atlaset. Kva for kommunar og bydelar som høyrer til kvart opptaksområde finn du [her. ](https://www.skde.no/helseatlas/statisk/kommunar-og-bydelar)\n\nOpptaksområda til Diakonhjemmet sykehus og Lovisenberg diakonale sykehus (dvs. bydelar i Oslo) er slått saman til eitt område; Indre Oslo, der resultat frå 2018–2022 blir samanlikna med Eldrehelseatlaset (2013–2015), og i analysar som gjeld trening hos fysioterapeut på grunn av få pasientar. \n\n<!--EndFragment-->\n\n| **Opptaksområde for**                 | **Kortnavn**    |\n| ------------------------------------- | --------------- |\n| Finnmarkssykehuset HF                 | Finnmark        |\n| Universitetssykehuset i Nord-Norge HF | UNN             |\n| Nordlandssykehuset HF                 | Nordland        |\n| Helgelandssykehuset HF                | Helgeland       |\n| Helse Nord-Trøndelag HF               | Nord-Trøndelag  |\n| St. Olavs hospital HF                 | St. Olav        |\n| Helse Møre og Romsdal HF              | Møre og Romsdal |\n| Helse Førde HF                        | Førde           |\n| Helse Bergen HF                       | Bergen          |\n| Helse Fonna HF                        | Fonna           |\n| Helse Stavanger HF                    | Stavanger       |\n| Sykehuset Østfold HF                  | Østfold         |\n| Akershus universitetssykehus HF       | Akershus        |\n| Oslo universitetssykehus HF           | OUS             |\n| Lovisenberg diakonale sykehus         | Lovisenberg     |\n| Diakonhjemmet sykehus                 | Diakonhjemmet   |\n| Sykehuset Innlandet HF                | Innlandet       |\n| Vestre Viken HF                       | Vestre Viken    |\n| Sykehuset i Vestfold HF               | Vestfold        |\n| Sykehuset Telemark HF                 | Telemark        |\n| Sørlandet sykehus HF                  | Sørlandet       |"
        },
        {
          "type": "faktaboks",
          "overskrift": "Ressursgruppe",
          "tekst": "Helseatlas hjarteinfarkt er utarbeida i samarbeid med ei ressursgruppe beståande av:\n\n* Torstein Hole, dr. med., medlem av fagleg rådgjevingsgruppe i Norsk hjerteinfarktregister, Helse Møre og Romsdal, NTNU\n* Charlotte B. Ingul, dr. med. professor NTNU, Nord Universitet \n* Tove Johansen, analytiker, SKDE\n* John Munkhaugen, dr. med., Drammen sjukehus, UIO \n* Tone Merete Norekvål, leiar forskingsgruppa PROCARD, Haukeland universitetssykehus, professor HVL og UiB\n* Barthold Vonen, direktør, SKDE\n\nGjennom prosjektperioden har vi vore i kontakt med fagmiljø og -personar i ulike delar av landet. Dette for å sikre oss at analyseresultata kan gi eit best mogleg bilde av praksis.\n\nTakk for bidrag med å gjere atlaset praksisnært og relevant.\n\n\n\nHelseatlaset er utarbeida av Helse Førde HF ved Marte Bale, Haji Kedir Bedane, Maria Holsen, Knut Ivar Osvoll og Oddne Skrede."
        }
      ]
    },
    {
      "overskrift": "Har du spørsmål?",
      "innhold": [
        {
          "type": "tekst",
          "tekst": "Ved spørsmål eller kommentarar, ta kontakt med helseatlastenesta i Helse Førde HF gjennom post@helse-forde.no"
        }
      ]
    }
  ],
  "image": "/helseatlas/img/no/hjarteinfarkt/istock-1277617411_hjarte.jpg",
  "shortTitle": "Hjarteinfarkt",
  "mainTitle": "Helseatlas hjarteinfarkt "
}