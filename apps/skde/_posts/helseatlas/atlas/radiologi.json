{
  "frontpagetext": "I atlaset har vi undersøkt om bruk polikliniske radiologiske bildeundersøkelser varierer avhengig av pasientenes bosted – inndelt etter helseforetakenes opptaksområder. Undersøkelsene som dekkes av atlaset er valgt på bakgrunn av følgende kriterier; i) undersøkelser som i hovedsak gjøres poliklinisk, ii) størrelsen på pasientgruppa, og iii) undersøkelser hvor det er dokumentert overforbruk eller undersøkelser med lav verdi.",
  "filename": "radiologi",
  "publisert": false,
  "lang": "nb",
  "date": "2023-03-28T11:00:55.942Z",
  "ingress": "Atlaset er delt opp i flere deler som publiseres hver for seg. Første del omhandler et utvalg av MR undersøkelser; hode, skulder, hånd, prostata og kne.\n\nDe neste delene vil omhandler ytterligere MR undersøkelser, samt CT, UL og røntgen.\n\nVil du se resultater fra ditt helseforetak? Du kan markere ett enkelt helseforetak i alle figurer ved å klikke på søylen som tilhører det aktuelle helseforetaket i en av figurene.",
  "kapittel": [
    {
      "overskrift": "Modalitet - MR",
      "innhold": [
        {
          "type": "tekst",
          "tekst": "### Hovedfunn\n\n* Det ble årlig utført 1126 polikliniske MR-undersøkelser pr. 10 000 innbyggere\n* Det utføres 40 % flere MR-undersøkelser pr. 10 000 innbyggere i opptaksområdet Fonna sammenliknet med opptaksområdet Førde\n* 67 % av polikliniske MR-undersøkelser utføres ved private røntgeninstitutt\n* Over en halv million pasienter fikk årlig utført en poliklinisk MR-undersøkelse\n* Utbetalte refusjoner i 2022 utgjorde 393 millioner kroner"
        },
        {
          "type": "resultatboks",
          "publisert": "2023-04-14T09:17:03.231Z",
          "oppdatert": "2023-04-14T09:17:03.269Z",
          "overskrift": "Antall MR-undersøkelser",
          "ingress": "Det ble årlig utført 606 000 polikliniske MR-undersøkelser, på omtrent en halv million pasienter, i perioden 2018-2022. Det tilsvarer 1126 undersøkelser pr. 10 000 innbyggere.",
          "data": "mr_mod_rb1.json",
          "utvalg": "Poliklinisk MR modalitet defineres ved NCRP-koder for MR- og MRANG-undersøkelser for alderen 0 - 105 år.",
          "resultat": "Det var en 5% økning i den nasjonale raten i perioden 2018 - 2022. Utbetalte refusjoner for MR-undersøkelser har i den samme perioden økt med 14 %. I 2022 utgjorde det 393 millioner kroner.\n\nDet utføres 40% flere MR-undersøkelser pr. 10 000 innbyggere i opptaksområdet Fonna sammenliknet med opptaksområdet Førde. Dersom alle opptaksområdene hadde rate lik den høyeste, 1 281 pr. 10 000 innbyggere, så ville det nasjonalt utføres 81 000 flere undersøkelser, en økning på 13%, i løpet av ett år. Det tilsvarer en økning på 49 millioner kroner i utbetalte refusjoner, gitt gjennomsnittlig refusjon i 2022 på 610 kr pr. undersøkelse. \n\nHvis alle opptaksområdene derimot hadde den laveste raten, 911 pr. 10 000 innbyggere, ville det nasjonalt bli utført 118 000 færre undersøkelser, en reduksjon på 19%, i løpet av ett år. Årlig utbetalt refusjon ville blitt redusert med 72,1 millioner kroner.\n\n##### **Alder og kjønn**\n\nAndel av befolkningen som fikk utført en poliklinisk MR-undersøkelse økte med alderen, og for kvinner økte den raskere enn hos menn. Det var dermed en større andel kvinner enn menn som fikk utført en poliklinisk MR-undersøkelse, helt fram til 70 års alder, etter det var det like stor andel blant kvinner og menn. \n\nEn analyse av aldersgruppen 45-60 år viste at kvinner fikk utført omtrent 60 % av alle polikliniske MR caput og MR cervikalkolumna. Kvinner har større hyppighet av f.eks hodepine og nakkesmerter, og det kan eventuelt forklare økt bruk av disse MR-undersøkelsene.\n\n##### **Tidstrend**\n\nTrendfiguren viser at månedlig antall polikliniske MR-undersøkelser i årene 2021-2022 var høyere enn i årene forut. Det observeres en pandemieffekt i 2020, hvor antall MR-undersøkelser utført var lavere i mars til og med mai. Etter sommeren var antall undersøkelser pr. måned i 2020 omtrent på nivå med tilsvarende periode i årene 2018-2019.\n\nEn sammenligning med [Riksrevisjonens rapport](https://www.riksrevisjonen.no/globalassets/rapporter/no-2016-2017/bildediagnostikk.pdf) av bildeundersøkelser i årene 2012 - 2015, viser at generell bruk av poliklinisk MR-undersøkelse har blitt noe lavere. Snittraten var 1196 pr. 10 000 innbyggere i 2012-2015, mot et gjennomsnitt på 1126 pr. 10 000 innbyggere i 2018-2022.\n\n##### **Vurdering**\n\nDet er liten til moderat geografisk variasjon i antall MR-undersøkelser i Norge, men konsekvensene i form av uhensiktsmessig bruk av ressurser og uheldige konsekvenser for pasientene kan likevel være store, da det totale volumet av MR undersøkelser er svært stort."
        },
        {
          "type": "resultatboks",
          "publisert": "2023-05-31T08:17:06.258Z",
          "oppdatert": "2023-05-31T08:17:06.296Z",
          "overskrift": "Offentlig/privat MR",
          "data": "mr_mod_rb2.json",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg\n\nRefusjoner ++",
          "resultat": "Ikke alle opptaksområdene har private røntgeninstitutt, eller at kun deler av opptaksområdene har et privat tilbud. Dette er årsaken til at bosatte i opptaksområdene Finnmark og Helgeland hadde lavest andel MR-undersøkelser utført ved private røntgeninstitutt, fulgt av opptaksområdene Førde, Nord-Trøndelag og Møre og Romsdal. Det ser ut til å være en sterk positiv sammenheng mellom høye rater for MR og andeler utført ved private røntgeninstitutt når vi ser alle opptaksområdene samlet (Spearman  rs=0.62, p=0.001).",
          "ingress": "67% av polikliniske MR-undersøkelser ble utført ved private røntgeninstitutt."
        }
      ]
    },
    {
      "overskrift": "MR Caput (hode)",
      "innhold": [
        {
          "type": "tekst",
          "tekst": "### Hovedfunn\n\n* Det utføres 50 % flere polikliniske MR-undersøkelser av hodet pr. 10 000 innbyggere i opptaksområdet Østfold sammenlignet med opptaksområdet Finnmark\n* MR av hodet er den hyppigste, 19 % av all poliklinisk MR, utførte MR-undersøkelsen i perioden 2018 - 2022"
        },
        {
          "type": "resultatboks",
          "publisert": "2023-05-30T11:29:39.916Z",
          "oppdatert": "2023-05-30T11:29:39.947Z",
          "data": "mr_caput_rb1.json",
          "overskrift": "Antall MR-undersøkelser av hodet",
          "ingress": "Det utføres årlig 113 000 polikliniske MR-undersøkelser av hodet. Gjennomsnittlig antall undersøkelser var 210 pr. 10 000 innbyggere i årene 2018-2022.",
          "utvalg": "MR-undersøkelser av hodet er definert ved følgende NCRP koder:\n\n* SAA0AG - MR caput\n* SAA0AQ - MRANG angiografi av caput\n* SAA0GH - MR caput og MRA arteriografi av caput\n* SAA0GQ - MR caput og MRANG angiografi av caput\n\nAlder 0-105 år",
          "resultat": "Det var en 8% økning i den nasjonale raten, fra 205 til 220 pr. 10 000 innbyggere, og økningen var i all hovedsak i årene 2021 og 2022. Det var den hyppigste utførte MR-undersøkelsen i perioden 2018-2022 og utgjorde 19 % av årlige polikliniske MR-undersøkelser. Samlet refusjon utbetalt i 2022 utgjorde 86 millioner kroner.\n\nDet ble utført 50 % flere MR-undersøkelser av hodet pr. 10 000 innbyggere i opptaksområdet Østfold sammenliknet med opptaksområdet Finnmark. Dersom alle opptaksområdene hadde rate lik den høyeste, 243 pr. 10 000 innbyggere, ville det nasjonalt blitt utført 17 100 flere undersøkelser, en økning på 15 %, i løpet av ett år. Det tilsvarer en økning på 12 millioner kroner i utbetalte refusjoner, gitt gjennomsnittlig refusjon i 2022 på 705 kr pr. undersøkelse.\n\nHvis alle opptaksområdene derimot hadde den laveste raten, 162 pr. 10 000 innbyggere, så ville det nasjonalt bli utført 26 000 færre undersøkelser, en reduksjon på 23%, i løpet av ett år. Årlig refusjon ville blitt redusert med 18,4 millioner kroner.\n\n##### Alder og kjønn\n\nSamlet i femårsperioden var det 440 000 unike pasienter som fikk utført en MR-undersøkelse av hodet. Det var nesten dobbelt så mange kvinner som menn, spesielt i alderen 15-55 år. Det er sannsynlig at noe av forklaringen skyldes hodepine og migrene som forekommer hyppigere hos kvinner. De fleste, 84 %, av pasientene i femårsperioden fikk kun utført en MR av hodet. 11 % hadde to, og 5 % hadde tre eller flere MR-undersøkelser av hodet. Det var lite variasjon mellom opptaksområdene med hensyn til andelen av pasientene som fikk utført flere undersøkelser.\n\n##### Trend\n\nTrendfiguren viser at månedlig antall polikliniske MR-undersøkelser av hodet i årene 2021-2022 var høyere enn i årene forut. Det observeres en pandemieffekt i 2020, hvor antall MR av hodet utført var lavere i mars til og med mai. Etter sommeren var antall undersøkelser pr. måned i 2020 omtrent på nivå med tilsvarende periode i årene 2018-2019.\n\n##### Vurdering\n\nDet er geografisk variasjon i antall MR-undersøkelser av hodet som utføres poliklinisk. Det er likevel ikke grunnlag til å si noe om størrelsen eller om det er uberettiget variasjon. Blant momentene som gjør det utfordrende å konkludere er:\n\nDet utføres også mange MR av hodet på inneliggende pasienter, for bosatte i Helse Nord RHF sitt opptaksområde utføres 30 % av alle MR undersøkelser av hodet på inneliggende pasienter. Dette gjør at det er vanskelig å vurdere om den observerte variasjonen i poliklinisk MR caput er et resultat av ulik medisinsk praksis.\n\nVidere er det mange ulike indikasjoner for å gjøre en MR av hodet. Det er for eksempel [retningslinjer](https://www.helsedirektoratet.no/retningslinjer/demens/utredning-ved-mistanke-om-demens-og-leges-oppfolging-etter-diagnose#basal-utredning-ved-mistanke-om-demens-bor-gjennomfores-tverrfaglig-og-ha-standardisert-innhold-praktisk) som anbefaler MR, f.eks for demensutredning, både CT og MR nevnes, men MR står som foretrukket selv om en CT ofte kunne avklart de vanligste problemstillingene. \n\nFor å kunne vurdere om det er over- eller underforbruk av poliklinisk MR av hodet er det nødvendig med mer informasjon. SKDE skal derfor komme tilbake med flere analyser hvor vi ser nærmere på aktiviteten i spesialist- og primærhelsetjenesten før og etter en MR av hod"
        },
        {
          "type": "resultatboks",
          "publisert": "2023-06-05T10:37:30.791Z",
          "oppdatert": "2023-06-05T10:37:30.837Z",
          "overskrift": "Offentlig/privat, MR caput",
          "ingress": "60% av polikliniske MR-undersøkelser av hodet gjøres ved private røntgeninstitutt.",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg",
          "resultat": "Bosatte i opptaksområdene Finnmark og Helgeland hadde lavest andel av MR av hodet utført av private røntgeninstitutt, fulgt av opptaksområdene Førde, Nord-Trøndelag og Møre og Romsdal, ref off/priv figur. Det ser ut til å være en moderat positiv sammenheng mellom høye rater for MR hodet og andeler utført ved private røntgeninstitutt når vi ser alle opptaksområdene samlet (Spearman rs=0.54, p=0.01) .",
          "data": "mr_caput_rb2.json"
        }
      ]
    },
    {
      "overskrift": "MR Skulder",
      "innhold": [
        {
          "type": "resultatboks",
          "publisert": "2023-05-30T11:32:06.175Z",
          "oppdatert": "2023-05-30T11:32:06.197Z",
          "overskrift": "Antall MR-undersøkelser av skulder",
          "ingress": "Det utføres årlig 58 000 polikliniske MR-undersøkelser av skulder. Antall undersøkelser pr. 10 000 innbyggere lå stabilt rundt 108 i årene 2018-2022, unntatt for 2020 som hadde laveste rate.",
          "utvalg": "MR-undersøkelser av skulder er definert ved NCRP kode SNB0BG, for alderen 0-105 år.",
          "resultat": " MR skulder utgjorde 10% av årlige polikliniske MR-undersøkelser i perioden, og samlet refusjon utbetalt i 2022 utgjorde 26,4 millioner kroner.\n\nDet er stor geografisk variasjon i antall MR-undersøkelser av skulder i Norge. Det utføres nesten dobbelt så mange MR skulder pr. 10 000 innbyggere i opptaksområdet Østfold som i opptaksområdet Telemark. Dersom alle opptaksområdene hadde rate lik den høyeste, 136 pr. 10 000 innbyggere, så ville det nasjonalt utføres 14 700 flere undersøkelser, en økning på 25%, i løpet av ett år. Det tilsvarer en økning på 6,5 millioner kroner i utbetalte refusjoner, gitt gjennomsnittlig refusjon i 2022 på 445 kr pr. undersøkelse. \n\nHvis alle opptaksområdene derimot hadde den laveste raten, 74 pr. 10 000 innbyggere, så ville det nasjonalt bli utført 18 600 færre undersøkelser, en reduksjon på 32%, i løpet av ett år. Årlig refusjon ville blitt redusert med 8,3 millioner kroner.\n\n### Alder og kjønn\n\nDet er om lag like hyppig for menn som for kvinner å få gjennomført MR-undersøkelser av skulder. Andelen kvinner var høyere i alderen 40-55 år, mens det er flere menn i alderen 18-40 år og 55-75 år.\n\n### Trend\n\nTrendfiguren viser at månedlig antall polikliniske MR-undersøkelser av skulder i årene 2021-2022 var høyere enn i årene forut. Det observeres en pandemieffekt i 2020, hvor antall MR skulder utført var lavere i mars til og med mai. Etter sommeren var antall undersøkelser pr. måned i 2020 omtrent på nivå med tilsvarende periode i årene 2018-2019. \n\nEn sammenligning med [Riksrevisjonens rapport](https://www.riksrevisjonen.no/globalassets/rapporter/no-2016-2017/bildediagnostikk.pdf) av bildeundersøkelser i årene 2012 - 2015, viser at bruken av poliklinisk MR skulder har blitt litt redusert, fra 112 pr. 10 000 innbyggere i 2012-2015 til 108 pr. 10 000 innbyggere i 2018-2022. Geografisk variasjon er også noe redusert. Forholdet mellom høyeste og laveste gjennomsnittsrate pr. 10 000 innbyggere er redusert fra 2,5 da til 1,8 i perioden 2018-2022. De fem opptaksområdene med høyest rate i årene 2012-2015 har redusert raten noe, men er fremdeles blant topp seks i perioden 2018-2022. I motsatt ende har de tre opptaksområdene med lavest rate i 2012-2015 økt raten noe.",
          "data": "mr_skulder_rb1.json"
        },
        {
          "type": "resultatboks",
          "publisert": "2023-06-05T10:38:53.288Z",
          "oppdatert": "2023-06-05T10:38:53.333Z",
          "overskrift": "Offentlig/privat, MR Skulder",
          "ingress": "80% av polikliniske MR-undersøkelser av skulder utføres ved private røntgeninstitutt.",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg",
          "resultat": "Bosatte i Finnmark og Helgeland har lavest andel privat utført MR-undersøkelse av skulder, fulgt av opptaksområdene Førde og Nord-Trøndelag, ref off/priv figur. Det var imidlertid ingen sammenheng mellom høye rater for MR skulder og andeler utført ved private røntgeninstitutt når vi ser alle opptaksområdene samlet (Spearman rs=-0.09, p=0.69).\n\nVed 7,5% av pasientoppmøtene ble det utført en bilateral undersøkelse. Det var en litt større andel bilaterale undersøkelser av MR skulder i private røntgeninstitutt - 8% mot 5% ved radiologiske avdelinger i sykehus. I opptaksområdet Stavanger ble det utført bilaterale undersøkelser ved 10% av pasientoppmøtene, mot 4% i opptaksområdet Finnmark.\n\nMR skulder kombineres til en viss grad med MR cervikalkolumna. Det gjelder en litt større andel av pasientoppmøtene ved private røntgeninstitutt - 9% mot 5% ved radiologiske avdelinger i sykehus.",
          "data": "mr_skulder_rb2.json"
        },
        {
          "type": "resultatboks",
          "publisert": "2023-06-08T11:43:28.540Z",
          "oppdatert": "2023-06-08T11:43:28.615Z",
          "overskrift": "50 år og eldre, MR skulder",
          "ingress": "xx",
          "utvalg": "xx",
          "resultat": "xx",
          "data": "mr_skulder_rb3.json"
        }
      ]
    },
    {
      "overskrift": "MR Hånd",
      "innhold": [
        {
          "type": "tekst",
          "tekst": "Det utføres årlig 20 000 polikliniske MR-undersøkelser av hånd. Gjennomsnittlig antall undersøkelser var 38 pr. 10 000 innbyggere i årene 2018-2022."
        },
        {
          "type": "resultatboks",
          "publisert": "2023-05-30T11:33:11.773Z",
          "oppdatert": "2023-05-30T11:33:11.796Z",
          "overskrift": "Antall MR-undersøkelser av hånd",
          "ingress": "Det var 17% økning i den nasjonale raten, fra 36 til 42 pr. 10 000 innbyggere, og økningen var i all hovedsak i årene 2021 og 2022. MR hånd utgjorde 3% av årlige polikliniske MR-undersøkelser i perioden, og samlet refusjon utbetalt i 2022 utgjorde 10,2 millioner kroner.",
          "utvalg": "MR-undersøkelser av hånd er definert ved følgende NCRP koder:\n\n* SND0AG - MR håndledd og håndrot\n* SND0BG - MR hånd og fingre\n\nAlder 0-105 år",
          "resultat": "Det er betydelig geografisk variasjon i antall MR-undersøkelser av hånd i Norge. Det ble utført dobbelt så mange MR-undersøkelser av hånd pr. 10 000 innbyggere i opptaksområdet Møre og Romsdal sammenliknet med opptaksområdet Førde. Dersom alle opptaksområdene hadde rate lik den høyeste, 51 pr. 10 000 innbyggere, ville det nasjonalt blitt utført 7 200 flere undersøkelser, en økning på 35%, i løpet av ett år. Det tilsvarer en økning på 3,2 millioner kroner i utbetalte refusjoner, gitt gjennomsnittlig refusjon i 2022 på 447 kr pr. undersøkelse.\n\nHvis alle opptaksområdene derimot hadde den laveste raten, 25 pr. 10 000 innbyggere, så ville det nasjonalt bli utført 6 700 færre undersøkelser, en reduksjon på 33%, i løpet av ett år. Summen av refusjoner ville blitt redusert med 3 millioner kroner årlig. \n\n**Alder og kjønn**\n\nEn større andel kvinner enn menn fikk utført MR hånd. Størst var forskjellen mellom kjønnene i alderen 50-60 år. \n\n**Trend**\n\nTrendfiguren viser at månedlig antall polikliniske MR-undersøkelser av hånd i årene 2021-2022 var høyere enn i årene forut. Det observeres en pandemieffekt i 2020, hvor antall MR hånd utført var lavere i mars til og med mai. Etter sommeren var antall undersøkelser pr. måned i 2020 omtrent på nivå med tilsvarende periode i årene 2018-2019.\n\nEn sammenligning med Riksrevisjonens rapport av bildeundersøkelser i årene 2012 - 2015, viser at gjennomsnittlig rate av poliklinisk MR hånd har økt med 19%, fra 32 pr. 10 000 innbyggere i 2012-2015 til 38 pr. 10 000 innbyggere i 2018-2022. Geografisk variasjon har blitt noe mindre. Forholdet mellom høyeste og laveste gjennomsnittsrate pr. 10 000 innbyggere er redusert fra 2,5 i 2012-2015 til 2,0 i 2018-2022.",
          "data": "mr_hand_rb1.json"
        },
        {
          "type": "resultatboks",
          "publisert": "2023-06-05T10:39:58.620Z",
          "oppdatert": "2023-06-05T10:39:58.664Z",
          "overskrift": "Offentlig/privat, MR Hånd",
          "ingress": "74% av polikliniske MR-undersøkelser av hånd gjøres ved private røntgeninstitutt.",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg",
          "resultat": "Bosatte i opptaksområdene Helgeland, Finnmark og Førde hadde lavest andel MR hånd utført av private røntgeninstitutt, fulgt av bosatte i Nord-Trøndelag og Møre og Romsdal. Det er imidlertid ingen sammenheng mellom høye rater for MR hånd og andeler utført ved private røntgeninstitutt når vi ser alle opptaksområdene samlet (Spearman rs=0.23, p=0.32) .\n\nVed 9% av pasientoppmøtene ble det utført en bildeundersøkelse av begge hendene. Det var en større andel bilaterale undersøkelser av MR hånd i private røntgeninstitutt - 11% mot 5% ved radiologiske avdelinger i sykehus. I opptaksområdet Stavanger ble det utført ved 15% av oppmøtene, sammenlignet med Nord-Trøndelag hvor det kun gjaldt 3% av oppmøtene. \n\nDet har vært en endring i refusjoner utbetalt, hvor radiologiske avdelinger i sykehus har fått lavere refusjon enn private røntgeninstitutt i perioden 2020-2022.",
          "data": "mr_hand_rb2.json"
        }
      ]
    },
    {
      "overskrift": "MR Prostata",
      "innhold": [
        {
          "type": "resultatboks",
          "publisert": "2023-05-30T11:34:05.640Z",
          "oppdatert": "2023-05-30T11:34:05.669Z",
          "overskrift": "Antall undersøkelser, MR Prostata",
          "ingress": "MR prostata er en undersøkelse som normalt gjøres poliklinisk og den vanligste indikasjonen for å utføre undersøkelsen er mistanke om prostatakreft. Gode MR-bilder sammen med ultralyd øker presisjonen når det skal tas vevsprøver fra mistenkelige områder i prostatakjertelen. MR tas også i forkant av oppstart strålebehandling og senere i forløpet hvis man mistenker tilbakefall. MR benyttes også på lav-risiko prostatakreft pasienter som er i aktiv overvåking ([lenke](https://www.helsedirektoratet.no/retningslinjer/prostatakreft-handlingsprogram/behandling-med-kurativ-intensjon/aktiv-overvaking-active-surveillance)), hvor MR skal brukes før re-biopsier.",
          "utvalg": "MR-undersøkelser av prostata er definert ved NCRP kode SKE0AG for alderen 0-105 år.",
          "resultat": "Det utføres årlig 13 000 polikliniske MR-undersøkelser av prostata, det tilsvarer 45 pr. 10 000 menn. Nasjonalt er antall undersøkelser pr. 10 000 menn stabilt i perioden 2018-2022, men for enkelte opptaksområder, som Finnmark, Stavanger, Fonna og Helgeland, er det stor variasjon mellom årene. MR prostata utgjorde 2% av årlige polikliniske MR-undersøkelser i perioden, og samlet refusjon utbetalt i 2022 utgjorde 8,4 millioner kroner. \n\nDet er stor geografisk variasjon i antall MR-undersøkelser av prostata i Norge. Det utføres over tre ganger så mange MR prostata pr. 10 000 menn i opptaksområdet Stavanger som i opptaksområdet Sørlandet. \n\n\nDersom alle opptaksområdene hadde rate lik den høyeste, 73 pr. 10 000 menn, ville det nasjonalt blitt utført 6 500 flere undersøkelser, en økning på 50 %, i løpet av ett år. Det tilsvarer en økning på 4 millioner kroner i utbetalte refusjoner, gitt gjennomsnittlig refusjon i 2022 på 600 kr pr. undersøkelse.\n\nHvis alle opptaksområdene derimot hadde den laveste raten, 23 pr. 10 000 menn, så ville det nasjonalt bli utført 6 800 færre undersøkelser, en reduksjon på 52 %, i løpet av ett år. Den årlige utbetalte refusjonen ville da blitt redusert med 4,1 millioner kroner.\n\n**Alder**\nMR-undersøkelsene av prostata utføres hovedsakelig på menn i alderen 45-85 år, og gjennomsnitts- og median alder var hhv. 67 og 68 år og det er små forskjeller mellom opptaksområdene i gjennomsnitts- og median alder.\n\n**Tidstrend**\n\nTrendfiguren viser at månedlig antall polikliniske MR-undersøkelser i årene 2021-2022 var omtrent på nivå med samme periode i årene forut. Det observeres en liten pandemieffekt i 2020, hvor antall MR-undersøkelser utført var lavere i april og mai. Etter sommeren var antall undersøkelser pr. måned i 2020 omtrent på nivå med tilsvarende periode i årene 2018-2019. \n\n![](/helseatlas/img/no/radiologi/mr_prostata_pandemi_trend.png \"Antall MR-undersøkelser av prostata pr. måned.\")\n\nEn sammenligning med Riksrevisjonens rapport av bildeundersøkelser i årene 2013-2015, viser at antall polikliniske MR-undersøkelser av prostata har økt kraftig. I perioden 2013-2015 ble det årlig utført om lag 8 000 MR prostata sammenliknet med 13 000 årlig i perioden 2018-2022, dvs. at årlig antall undersøkelser har økt med over 60%. \n\nSamtidig har den geografiske variasjonen blitt betydelig redusert. Forholdet mellom høyeste og laveste rate pr. 10 000 menn var 27 i perioden 2013-2015, mens det for perioden 2018-2022 var 3,1.\n\nEn nylig publisert studie ([Hofmann et.al. 2022](https://onlinelibrary.wiley.com/doi/epdf/10.1111/jep.13791)) viste at antall MR-undersøkelser av prostata i Norge ble mer enn tredoblet i perioden 2013-2021, og samtidig var insidensen og dødeligheten av prostatakreft uendret. Den kraftigste veksten i antall MR-undersøkelser fant sted i årene  2013-2014 og 2014-2015, hvor antall undersøkelser økte hhv. fra ca. 4 000 til 7 500 og fra 7 500 til 12 000. \n\nAntagelig kan en stor del av denne økningen i antall MR-undersøkelser tilskrives innføringen av pakkeforløp for kreft fra og med 2015, hvor MR prostata ble en obligatorisk del av kreftutredningen, selv om bruken av MR-undersøkelser økte betydelig også før pakkeforløpene ble innført. Det har også vært en kraftig vekst i antall lav-risiko prostatakreft pasienter i perioden 2010 til 2022 (kreftregisteret incidence + Hofmann 2022), og derfor kan også MR-undersøkelser av lav-risiko pasienter være en viktig bidragsyter til den kraftige økningen i antall MR prostata undersøkelser fra 2013.",
          "data": "mr_prostata_rb1.json"
        },
        {
          "type": "resultatboks",
          "publisert": "2023-05-31T08:27:20.510Z",
          "oppdatert": "2023-05-31T08:27:20.552Z",
          "overskrift": "Offentlig/privat, MR Prostata",
          "data": "mr_prostata_rb2.json",
          "resultat": "Bosatte i opptaksområdet Helse Vest (Førde, Bergen, Fonna) hadde høyeste andel, 50 % eller mer, utført MR-undersøkelse av prostata ved private røntgeninstitutt. I motsetning til bosatte i opptaksområdene Helgeland, Nord-Trøndelag, Innlandet og Nordland hvor i underkant av 2% av undersøkelsene ble utført ved private røntgeninstitutt. Det var ikke en sammenheng (korrelasjonsanalyse: Spearman -0.11, p=0.63) mellom høye rater for MR prostata og andeler utført ved private røntgeninstitutt når vi ser alle opptaksområdene samlet.",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg\n\nRefusjoner ++",
          "ingress": "15% av polikliniske MR-undersøkelser av prostata i Norge gjøres ved private røntgeninstitutt."
        },
        {
          "type": "resultatboks",
          "publisert": "2023-05-31T08:47:09.638Z",
          "oppdatert": "2023-05-31T08:47:09.686Z",
          "overskrift": "Pakkeforløp for prostatakreft",
          "resultat": "Selv om mistanke om prostatakreft er den viktigste indikasjonen for å utføre MR prostata var kun 33% av undersøkelsene utført på pasienter som var i pakkeforløp for prostatakreft, dette er i overensstemmelse med funnene fra [Hofmann et.al. 2022](https://onlinelibrary.wiley.com/doi/epdf/10.1111/jep.13791). Det var stor geografisk variasjon i andelen som var i pakkeforløp. I opptaksområdene Stavanger og Østfold, som hadde høyest rate for MR Prostata, var kun 17-18 % av undersøkelsene utført på pasienter i pakkeforløp for prostata, mens om lag 50 % av MR prostata undersøkelsene i opptaksområdene Finnmark og Telemark var utført på pasienter i pakkeforløp prostata. \n\nDet var imidlertid ingen sammenheng (korrelasjonsanalyse: Spearman -0.14, p=0.53) mellom høye rater for MR prostata og lave andeler i pakkeforløp for prostata når vi ser alle opptaksområdene samlet.\n\nDe store forskjellene i andelen som var i pakkeforløp kan skyldes flere forhold. Ikke alle prostatakreftpasienter inkluderes i pakkeforløp. En studie fra 2021 ([Olsen et.a. 2021](https://bmchealthservres.biomedcentral.com/articles/10.1186/s12913-021-07250-1)) viste at 35% av prostatakreftpasientene i Norge i perioden 2015-2017 ikke var i pakkeforløp, og det var store forskjeller mellom opptaksområdene. I opptaksområdet Nordland var under halvparten (55%) av prostatakreftpasientene ikke i pakkeforløp, mens 25% av prostatakreftpasientene ikke var i pakkeforløp i opptaksområdet Førde. For opptaksområdene Stavanger og Østfold var 47% og 34% av prostatakreftpasientene ikke i pakkeforløp. I tillegg kan det være forskjeller i hvordan pasienter registreres i pakkeforløp, f.eks. om pasienter etter-registreres i pakkeforløp eller ikke etter en negativ MR.\n\n**PSA-tester**\nProstata spesifikt antigen, PSA, produseres i prostatakjertelen og kan påvises i blodet med en blodprøve. I perioden 2018-2021 ble det årlig utført nesten 600 000 PSA-tester på om lag 400 000 menn i Norge. Antall PSA-tester varierte betydelig mellom opptaksområdene, det ble tatt dobbelt så mange PSA-tester pr. 10 000 menn i opptaksområdet Østfold sammenlignet med opptaksområdet Finnmark. Forhøyet PSA er et av kriteriene for begrunnet mistanke om prostatakreft og dermed en viktig inngang til pakkeforløp for prostatakreft og MR prostata, det er imidlertid ingen sammenheng (korrelasjonsanalyse: Spearman 0.24, p=0.31) mellom rater for MR prostata og rater for PSA-tester når vi ser alle opptaksområdene samlet. Screening med PSA fører til betydelig overdiagnostikk, og i kloke-valg kampanjen understrekes det at PSA ikke skal måles før risiko er vurdert ved klinisk undersøkelse ([lenke](https://www.legeforeningen.no/kloke-valg/til-helsepersonell/fagmedisinske-anbefalinger/norsk-forening-for-allmennmedisin/ikke-male-psa-uten-forst-a-vurdere-risiko-og-indikasjon-ved-hjelp-av-anamnese-og-klinisk-undersokelse/)).",
          "utvalg": "PSA-tester er definert vha følgende NLK-koder: \\\nNOR15020, NOR25702, NPU08669, NPU09226, NPU12534\n\nDefinere kreftdiagnose?",
          "data": "mr_prostata_rb3.json",
          "ingress": "Vanligvis er det urolog i sykehuset som beslutter at pasienten skal starte i Pakkeforløp for prostatakreft basert på kriterier for begrunnet mistanke. Henvisning kan komme fra fastlege eller avtalespesialist."
        }
      ]
    },
    {
      "overskrift": "MR Kne",
      "innhold": [
        {
          "type": "resultatboks",
          "publisert": "2023-05-30T11:34:48.045Z",
          "oppdatert": "2023-05-30T11:34:48.073Z",
          "overskrift": "Antall undersøkelser, MR Kne",
          "ingress": "Det utføres årlig 79 000 polikliniske MR-undersøkelser av kne. Antall undersøkelser pr. 10 000 innbyggere lå stabilt rundt 147 i årene 2018-2022, unntatt 2020 som hadde laveste rate.",
          "utvalg": "MR-undersøkelser av kne er definert ved NCRP kode SNG0AG for alderen 0-105 år.",
          "resultat": "MR kne utgjorde 13% av årlige polikliniske MR-undersøkelser i perioden, og samlet refusjon utbetalt i 2022 utgjorde 33,6 millioner kroner.\n\nDet ble utført 40 % flere MR-undersøkelser av kne pr. 10 000 innbygger i opptaksområdet Bergen sammenliknet med opptaksområdet Finnmark. Dersom alle opptaksområdene hadde rate lik den høyeste, 168 pr. 10 000 innbyggere, så ville det nasjonalt blitt utført 11 000 flere undersøkelser, en økning på 14%, i løpet av ett år. Det tilsvarer en økning på 4,5 millioner kroner i utbetalte refusjoner, gitt gjennomsnittlig refusjon i 2022 på 412 kr pr. undersøkelse.\n\nHvis alle opptaksområdene derimot hadde den laveste raten, 120 pr. 10 000 innbyggere, så ville det nasjonalt blitt utført 15 000 færre undersøkelser, en reduksjon på nesten 20%, i løpet av ett år. Årlig refusjon ville blitt redusert med 6 millioner kroner. \n\n##### **Alder og kjønn**\n\nAndel av befolkningen som fikk utført en poliklinisk MR-undersøkelse av kne i perioden 2018 - 2022 var forholdsvis likt fordelt mellom kjønnene. I tenårene, 13-19 år, dominerte jentene. Blant unge voksne, 20-40 år, var det litt større andel menn, og fra 40-årene og ut var det noe større andel kvinner.\n\n##### **Trend**\n\nTrendfiguren viser at månedlig antall poliklinisk MR-undersøkelse av kne i årene 2021-2022 var omtrent på nivå med årene forut. Det observeres en tydelig pandemieffekt i 2020, hvor antall MR-undersøkelser utført var lavere i mars til og med mai. Etter sommeren var antall undersøkelser pr. måned i 2020 litt under nivået i tilsvarende periode i årene 2018-2019.\n\nEn sammenligning med Riksrevisjonens rapport av bildeundersøkelser i årene 2012 - 2015, viser at gjennomsnittlig rate av poliklinisk MR kne er redusert med 15%, fra 173 pr. 10 000 innbyggere i 2012-2015 til 147 pr. 10 000 innbyggere i 2018-2022. Uten pandemiåret 2020 ville snittraten blitt 150 pr. 10 000 innbyggere, og utgjør dermed fremdeles en betydelig reduksjon. Geografisk variasjon har blitt noe mindre. Forholdet mellom høyeste og laveste rate pr. 10 000 innbyggere er redusert fra 1,8 til 1,4. De fem opptaksområdene med høyest rate i 2012-2015 har redusert raten noe, men er fremdeles blant topp syv i perioden 2018-2022.\n\n##### Vurdering\n\n[](https://www.legeforeningen.no/kloke-valg/til-helsepersonell/fagmedisinske-anbefalinger/norsk-radiologisk-forening/unnga-avansert-bildediagnostikk-ved-fremre-knesmerter-dersom-pasienten-ikke-har-hydrops-lasning-eller-har-forsokt-fysikalsk-behandling-uten-bedring/)Kloke valg-kampanjen har som råd å unngå avansert bildediagnostikk ved fremre knesmerter dersom pasienten ikke har hydrops, låsning eller har forsøkt fysikalsk behandling uten bedring.\n\nDet er moderat geografisk variasjon i antall  MR-undersøkelser av kne mellom opptaksområdene.",
          "data": "mr_kne_rb1.json"
        },
        {
          "type": "resultatboks",
          "publisert": "2023-06-05T10:42:06.946Z",
          "oppdatert": "2023-06-05T10:42:07.005Z",
          "overskrift": "Offentlig/privat, MR Kne",
          "ingress": "80% av polikliniske MR-undersøkelser av kne gjøres ved private røntgeninstitutt.",
          "utvalg": "Offentlig: poliklinisk ved radiologiske avdelinger på sykehus\n\nPrivat: Aleris/Evidia, Unilabs, Helsehuset Røntgen Kongsberg",
          "resultat": "Bosatte i Finnmark og Helgeland hadde lavest andel privat utført MR kne, fulgt av bosatte i opptaksområdene Førde og Nord-Trøndelag, ref off/priv figur. Det kan se ut til å være en moderat assosiasjon (Spearman rs=0.32, p=0.16) mellom høye rater for MR kne og andeler utført ved private røntgeninstitutt når vi ser alle opptaksområdene samlet.\n\n11% av MR kne-undersøkelsene ble utført bilateralt. Det var en større andel bilaterale undersøkelser utført ved private røntgeninstitutt - 13% mot 7% ved radiologiske avdelinger i sykehus.  Det var geografisk variasjon, i opptaksområdet Lovisenberg ble det utført bilateral undersøkelse ved 15% av oppmøtene, mot 6% i opptaksområdet Nord-Trøndelag.",
          "data": "mr_kne_rb2.json"
        },
        {
          "type": "resultatboks",
          "publisert": "2023-06-07T16:26:46.873Z",
          "oppdatert": "2023-06-07T16:26:46.945Z",
          "overskrift": "MR kne hos de over 50 år",
          "ingress": "Et betydelig antall, nesten halvparten, av polikliniske MR undersøkelser av kne utføres på pasienter over 50 år. Nasjonalt utføres det 188 MR kne pr 10 000 innbyggere over 50 år.  Summen av refusjoner utbetalt i 2022 for MR-undersøkelser av kne hos pasienter over 50 år utgjorde 16,5 millioner kroner.",
          "data": "mr_kne_rb3.json",
          "resultat": "Degenerative meniskskader ses hyppigst hos middelaldrende og eldre personer. Disse skal etter beste praksis behandles konservativt med trening. MR-undersøkelse ved kroniske knesmerter vil oftest ikke gi informasjon som endrer anbefalt behandling, og må derfor anses som unødvendig. Ved utredning av kneplager hos middelaldrende og eldre bør det først utføres et røntgen av kne, da det er best egnet for å påvise artrose. Dersom røntgen ikke viser sikker artrose kan det i noen få tilfeller være aktuelt å ta MR kne, men dette bør ikke være førstevalget. Figuren under viser at ved kun 31 % av MR-undersøkelsene av kne hos pasienter over 50 år var det utført en røntgen kne innen ett år i forkant. Det var i tillegg betydelig geografisk variasjon, fra 53% av MR-undersøkelsene av kne for bosatte i opptaksområdet Nord-Trøndelag til 24% i opptaksområdet til St. Olav.\n\nDet er sjelden indikasjon for kirurgiske inngrep i kne hos pasienter over 50 år, unntatt indikasjonen slitasjegikt med innsetting av protese eller osteotomi. I en delanalyse fant vi at en liten andel, 4% (ca 1 450), av MR kne-undersøkelsene hos de over 50 år, ble etterfulgt av innsetting av kneprotese eller utført osteotomi innen ett år. Videre var det 6% (ca 2 200) hvor undersøkelsen ble etterfulgt av annet kirurgisk inngrep i kne innen ett år.  Ut fra dette kan man tolke at få av undersøkelsene får en klinisk og behandlingsmessig konsekvens, og kan derfor anses å ha minimal helsegevinst.",
          "utvalg": "SNG0AG\n\n50 år eller eldre"
        }
      ]
    },
    {
      "overskrift": "Metode og data",
      "innhold": [
        {
          "type": "tekst",
          "beskrivelse": "Metode og data",
          "tekst": "Metode og data"
        }
      ]
    },
    {
      "overskrift": "Om atlaset",
      "innhold": [
        {
          "type": "faktaboks",
          "overskrift": "Utvalg av undersøkelser",
          "tekst": "Kriteriene for utvalget er at undersøkelsen:\n\n1. i stor grad gjøres poliklinisk.\n2. har et visst volum\n3. har lav verdi"
        },
        {
          "type": "faktaboks",
          "overskrift": "Datagrunnlag",
          "tekst": "Datagrunnlaget for atlaset er polikliniske radiologiske aktiviteter fra spesialisthelsetjenesten fra Norsk pasientregister (NPR) for perioden 2018–2022.  Dette brukes til å identifisere pasienter som ble utført gjeldende undersøkelser.\n\nI tillegg har vi aktivitetsdata for pasienter fra utvalgte undersøkelser (MR skulder, MR kne, MR prostata og MR nakke/rygg)  fra kommunehelsetjenesten fra Kommunalt pasient- og brukerregister (KPR/KUHR) og spesialisthelsetjenesten fra Norsk pasientregister (NPR) for perioden 2017–2022.  Dette brukes til noen subanalyser for å se på pasientforløpet enten før eller etter undersøkelser. \n\nVi har dessverre ikke data om indikasjon og henvisning.\n\nInnbyggertall er hentet fra SSB.\n\n**Fraskrivelse**: Publikasjonen har benyttet data fra Norsk Pasientregister (NPR) og Kommunalt pasient- og brukerregister (KPR). Forfatterne/SKDE er eneansvarlig for tolkning og presentasjon av de utleverte data. NPR/KPR har ikke ansvar for analyser eller tolkninger basert på de utleverte data."
        },
        {
          "type": "faktaboks",
          "overskrift": "Inndeling i opptaksområder",
          "tekst": "De regionale helseforetakene har et sørge-for-ansvar for å sikre gode og likeverdige spesialisthelsetjenester til alle som trenger det når de trenger det, uavhengig av blant annet bosted, jf. helseforetaksloven § 1. I praksis er det de enkelte helseforetak samt private aktører som har avtale med et regionalt helseforetak som tilbyr og utfører helsetjenestene. Hvert helseforetak har et opptaksområde som inkluderer bestemte kommuner og bydeler. Ulike fagfelt kan ha ulike opptaksområder, og enkelte tjenester er funksjonsfordelt mellom ulike helseforetak og/eller private aktører. I Helseatlasene fra SKDE er det som regel spesialisthelsetjenestens opptaksområder for medisinsk øyeblikkelig hjelp som brukes.\n\nStørrelsen på helseforetakenes opptaksområder varierer betydelig, som vist i figuren.\n\nDet er også forskjeller i befolkningssammensetningen i opptaksområdene, særlig når det gjelder befolkningens alder. Median alder varierer fra 44 år for bosatte i opptaksområdene Innlandet og Helgeland til 32 år for bosatte i opptaksområdet Lovisenberg. Alle rater og andeler som er beregnet i atlaset er derfor kjønns- og aldersjustert slik at de skal være sammenliknbare (standardisert mot Norges befolkning i 2020).\n\n![Antall innbyggere i opptaksområdene og median alder i 2020.](https://www.skde.no/helseatlas/img/no/kronikere/innbygg_hf.svg)\n\n**Figur:** Antall innbyggere i opptaksområdene og median alder i 2020.\n\nListen under viser hvilke helseforetak eller sykehus det er definert opptaksområder for og kortnavnene på disse som brukes i atlaset.\n\n| **Opptaksområde for**                 | **Kortnavn**    |\n| ------------------------------------- | --------------- |\n| Finnmarkssykehuset HF                 | Finnmark        |\n| Universitetssykehuset i Nord-Norge HF | UNN             |\n| Nordlandssykehuset HF                 | Nordland        |\n| Helgelandssykehuset HF                | Helgeland       |\n| Helse Nord-Trøndelag HF               | Nord-Trøndelag  |\n| St. Olavs hospital HF                 | St. Olavs       |\n| Helse Møre og Romsdal HF              | Møre og Romsdal |\n| Helse Førde HF                        | Førde           |\n| Helse Bergen HF                       | Bergen          |\n| Helse Fonna HF                        | Fonna           |\n| Helse Stavanger HF                    | Stavanger       |\n| Sykehuset Østfold HF                  | Østfold         |\n| Akershus universitetssykehus HF       | Akershus        |\n| Oslo universitetssykehus HF           | OUS             |\n| Lovisenberg diakonale sykehus         | Lovisenberg     |\n| Diakonhjemmet sykehus                 | Diakonhjemmet   |\n| Sykehuset Innlandet HF                | Innlandet       |\n| Vestre Viken HF                       | Vestre Viken    |\n| Sykehuset i Vestfold HF               | Vestfold        |\n| Sykehuset Telemark HF                 | Telemark        |\n| Sørlandet sykehus HF                  | Sørlandet       |"
        }
      ]
    },
    {
      "overskrift": "Har du spørsmål?",
      "innhold": [
        {
          "type": "tekst",
          "tekst": "Har du spørsmål, ris eller ros? Ta gjerne kontakt!\n\nDu kan kontakte oss ved å sende en e-post til [helseatlas@skde.no](mailto:helseatlas@skde.no)."
        }
      ]
    },
    {
      "overskrift": "Vanlige indikasjoner for å utføre MR-undersøkelser",
      "innhold": [
        {
          "type": "faktaboks",
          "overskrift": "MR modalitet",
          "tekst": "En MR-undersøkelse, magnetresonansundersøkelse, kan gi detaljerte bilder av kroppens indre organer og strukturer, og den avgir ikke ioniserende stråling slik som en røntgen eller computertomografi (CT)-undersøkelse gjør. I utgangspunktet skiller også MR bedre mellom forskjellige typer bløtvev enn CT og ultralyd. MR har derfor fått spesielt stor anvendelse ved undersøkelse av sykdommer i hjernen og sentralnervesystemet, og ved utredninger av bevegelsesapparatet med muskler, sener, knokler og ledd. MR brukes også svært mye ved undersøkelse av organene i buk- og brysthulen."
        },
        {
          "type": "faktaboks",
          "overskrift": "MR caput",
          "tekst": "MR caput (av hodet) er en undersøkelse som ofte utføres poliklinisk, men for akutte tilstander hvor det er viktig å få gjennomført undersøkelsen raskt vil det være nødvendig med en sykehusinnleggelse. Vanlige indikasjoner for å gjøre en MR av hodet:\n\n* Utredning av hodepine med varselsymptomer\n* Utredning av hjerneslag (infarkt eller blødning) etter den akutte fasen\n* Mistanke om hjernesvulst eller hjernemetastaser\n* Påvise og kontrollere MS (multippel sklerose)\n* Utredning av evt bakenforliggende årsak til epilepsi\n* Mistanke om sykdom i hypofysen\n* Utredning ved demens\n* Mistanke om betennelse i hjernen (encefalitt)\n* Mistanke om synsnervebetennelse eller svulst på hørselsnerven\n* Mistanke om blodpropp i venene i hodet"
        },
        {
          "type": "faktaboks",
          "overskrift": "MR skulder",
          "tekst": "MR skulder er en undersøkelse som normalt utføres poliklinisk. Den gir svært god fremstilling av bløtdelene i skulderregionen som muskulaturen og sener, leddleppen, brusken og slimposene. MR er spesielt nyttig dersom undersøkelsen bidrar til riktig behandlingsvalg og vil være aktuelt i følgende tilfeller:\n\n* Ved tranghet i skulderleddet (impingement)\n* Ved skade på rotatorcuffen\n* Ved skade på leddleppe (f.eks etter skulder ute av ledd), leddbrusk eller skjelettstrukturene i skulderen."
        },
        {
          "type": "faktaboks",
          "overskrift": "MR kne",
          "tekst": "MR kne er en undersøkelse som normalt utføres poliklinisk. Vanlige indikasjoner er: \n\n* Mistanke om meniskskade\n* Mistanke om skade på leddbånd, sener eller brusk\n* Betennelse-/irritasjonstilstander i kneleddet\n* Bakers cyste\n* Utrede knesmerter som ikke lar seg forklare ved vanlig røntgen"
        },
        {
          "type": "faktaboks",
          "overskrift": "MR prostata",
          "tekst": "MR prostata er en undersøkelse som normalt gjøres poliklinisk og den vanligste indikasjonen for å utføre undersøkelsen er mistanke om prostatakreft."
        },
        {
          "type": "faktaboks",
          "overskrift": "MR hånd",
          "tekst": "MR av hånd og håndledd er en undersøkelse som normalt utføres poliklinisk og vanlige indikasjoner er:\n\n* ligamentskader eller bløtdelsskader  \n* frakturer i håndrotsbenene inkl brudd på båtbeinet (scafoid/os naviculare)\n* utredning av leddbetennelse (artritt) \n* utredning av slitasjegikt (artrose) i håndroten.\n* ganglion på volar siden (innsiden) av håndledd"
        }
      ]
    }
  ],
  "image": "/helseatlas/img/no/radiologi/ct_caput_alder.png",
  "shortTitle": "Radiologi",
  "mainTitle": "Radiologiatlas"
}