---
filename: ortopedi_ous
title: Buområde OUS for Helseatlas ortopedi
lang: nn
---

I hovudanalysane til helseatlas i ortopedi går opptaksområda til Lovisenberg Diakonale Sykehus og Diakonhjemmet sykehus saman med opptaksområdet til Oslo universitetssykehus (OUS) til eitt felles buområde med OUS som kortnamn. Resultat frå hovudanalysane er vist i rapporten, på faktaark og på det interaktive kartet. Definisjon av OUS sitt buområde slik det er brukt i hovudanalysane finn de [her](/helseatlas/files/ortopedi_buomraader.pdf). Som tilleggsinformasjon har vi splitta buområde OUS, og analysert forbruksratar (tal operasjonar eller innleggingar per 100 000 innbyggarar) for kvart av dei tre områda:

- OUS med bydelar tilhøyrande Oslo universitetssykehus sitt opptaksområde (Sagene, Nordre Aker, Bjerke, Østensjø, Nordstrand, Søndre Nordstrand, Marka)
- Lovisenberg med bydelar tilhøyrande Lovisenberg Diakonale Sykehus sitt opptaksområde (Gamle Oslo, Grünerløkka, St. Hanshaugen, Sentrum)
- Diakonhjemmet: med bydelar tilhøyrande Diakonhjemmet sykehus sitt opptaksområde (Frogner, Ullern, Vestre Aker)

De finn resultat frå denne tilleggsanalysen ved å [laste ned PDF fila (tilleggsrapport for OUS)](/helseatlas/files/ortopedi_ous_3delt.pdf). Bydelane Grorud, Stovner og Alna i Oslo er knytt til Ahus, og er derfor ikkje med i denne oppdelinga.
