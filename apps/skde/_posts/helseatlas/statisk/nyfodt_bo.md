---
filename: nyfodt_bo
title: Boområder for nyfødtmedisinatlaset
lang: nb
---

<div className="ingress">
Nedenfor finner du beskrivelse av hvilke kommuner som hører inn under de ulike boområdene/opptaksområdene som nyfødtmedisinatlaset tar utgangspunkt i.
</div>

Befolkningsområder/boområder er definert kommunevis (bydeler/postnummer for OUS og Akershus) på grunnlag av mors adresse og helseforetakenes nedslagsfelt eller ansvarsområde/opptaksområde. Boområder er i denne sammenheng det samme som forstås som opptaksområder for helseforetak eller sykehus. Det vil si området hvor foretaket eller sykehuset har øyeblikkelig-hjelp ansvar for innbyggerne.

Tre av bydelene i Oslo (Grorud, Stovner og Alna) tilhører opptaksområdet til Ahus. Ettersom Norsk nyfødtmedisinsk kvalitetsregister ikke har informasjon om bydeler, er de tre aktuelle bydelene kodet opp med utgangspunkt i mors postnummer. De ulike postnummerene som har tilhørighet til disse bydelene er identifisert med utgangspunkt i data levert fra Statistisk sentralbyrå. Flere postnummer favner adresser som tilhører mer enn en bydel. I slike tilfeller er postnummeret knyttet opp til den bydelen flest innbyggere med aktuelt postnummer tilhører. Dette er en noe grov og upresis gruppering, men den anses å være tilstrekkelig treffende til at behandling i nyfødtavdeling for pasienter fra de tre bydelene i hovedsak er knyttet til riktig boområde.

Fordi pasientgruppene er relativt små og fordi noen opptaksområder er små i befolkningssammenheng, er noen av opptaksområdene slått sammen med naboområdet. Dette gjelder Finnmark og UNN (UNN/Finnmark), Nord-Trøndelag og St.Olav (Trøndelag) og Førde og Bergen (Bergen/Førde). Nyfødtavdelingen på Nordlandsykehuset har også ansvar for bosatte på Helgeland, og disse områdene er slått sammen (Nordland).
