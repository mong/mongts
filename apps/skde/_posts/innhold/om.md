---
filename: om
title: Om SKDE
ingress: Senter for klinisk dokumentasjon og evaluering (SKDE) jobber med å synliggjøre geografiske ulikheter i spesialisthelsetjenesten. Målet er å bidra til likeverdige helsetjenester av god kvalitet uansett hvor pasientene bor.
---

Senter for klinisk dokumentasjon og evaluering (SKDE) er en selvstendig enhet i Helse Nord RHF.

SKDEs oppdrag er å bidra til kvalitetsforbedring i helsetjenesten gjennom å gi økt kunnskap om behandlingskvalitet og forbruk i spesialisthelsetjenesten.

SKDE er et unikt sammensatt kompetansemiljø som blant annet består av spesialrådgivere, klinikere, analytikere og forskere. Våre ansatte utfører analyser på ulike nivåer i spesialisthelsetjenesten både tilknyttet Helse Nord RHF og nasjonalt. Vi har funksjon som rådgivende organ for nasjonale medisinske kvalitetsregistre, og lager Helseatlas som gir nasjonale oversikter over geografiske forskjeller i bruk av spesialisthelsetjenester. Vi har også flere pågående forskningsprosjekter.

SKDE er en tverrfaglig organisasjon med 27 ansatte, og har våre kontorer i 3.etasje i SIVA-bygget i Forskningsparken i Tromsø.

SKDE består av stab, forskere og to seksjoner med litt ulike arbeidsområder:

### Analyseseksjonen

Gjennom analyser bidrar analyseseksjonen med relevant styringsinformasjon om ulike nivåer av spesialisthelsetjenesten i Helse Nord. I tillegg har seksjonen ansvar for nasjonalt helseatlas som gir oversikt over forbruk av ulike helsetjenester i Norge.

[Ansatte ved analyseseksjonen](https://helse-nord.no/skde/medarbeidere-i-skde#analyseseksjonen)

### Nasjonalt servicemiljø for medisinske kvalitetsregistre

Nasjonalt servicemiljø for medisinske kvalitetsregistre tilbyr bistand ved opprettelse og drift av medisinske kvalitetsregistre.

[Medarbeidere ved nasjonalt servicemiljø for kvalitetsregistre](https://helse-nord.no/skde/medarbeidere-i-skde#nasjonalt-servicemiljo-for-medisinske-kvalitetsregistre)
