---
filename: teknologiforum
title: Teknologiforum for medisinske kvalitetsregistre
ingress: Teknologiforum for medisinske kvalitetsregistre har som formål å støtte
  opp om strategi- og handlingsplan for kvalitetsregisterområdet og sette denne
  i sammenheng med felles IKT-strategi for helseregionene.
---

​Forumet er en teknisk faggruppe som skal ha et IKT-faglig koordinerende og rådgivende ansvar for videreutvikling av felles teknologiske løsninger for nasjonale medisinske kvalitetsregistre. Forumet forvalter til dette formålet øremerkede midler som stilles til rådighet fra Helse- og omsorgsdepartementet.

Midlene forvaltes i henhold til målsettinger i strategi og handlingsplan for kvalitetsregisterområdet. En hovedmålsetting er å forenkle innregistreringen til kvalitetsregistrene for brukerne. I den forbindelse planlegges det et prosjekt som skal prøve ut mulighetene for å samordne datamodeller i elektronisk pasientjournal og et kvalitetsregister. På den måten kan data registreres én gang i elektronisk pasientjournal, for deretter å overføres automatisk til kvalitetsregisteret.

I tillegg til å behandle søknader og tildele midler, har forumet en koordinerende funksjon gjennom å behandle saker av teknologisk karakter som er av felles interesse for servicemiljø, leverandører av de godkjente tekniske løsningene, Norsk Helsenett og andre aktuelle interessenter.

Kontakt FMK: roger.eriksen@helse-nord.no
