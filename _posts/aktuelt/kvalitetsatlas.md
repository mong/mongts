---
date: 2021-01-03T14:55:14.843Z
title: "Webinar: Helseatlas for kvalitet for nødvendige helsetjenester"
ingress: "Mandag 18.januar ble Helseatlas for kvalitet i nødvendige
  helsetjenester lansert under et webinar arrangert av SKDE. Hele webinaret er
  tilgjengelig som opptak for de som ønsker å se det. "
thumbnail: img/shutterstock_1548988871.jpg
---

​I Helseatlas for kvalitet i nødvendige helsetjenester sammenlignes kvaliteten på helsetjenester mellom de ulike helseforetakenes opptaksområder. Pasientens bosted er utgangspunkt for analysene, noe som gir mulighet for å belyse om pasienter med utvalgte alvorlige sykdommer får lik kvalitet i behandling, uavhengig av bosted.

På bakgrunn av utvalgte kvalitetsindikatorer fra nasjonale medisinske kvalitetsregistre, beskriver det nye helseatlaset kvalitet i utredning, behandling og resultat av behandling av pasienter med alvorlig hjerte-karsykdom, kreft, diabetes, nyresykdom og hoftebrudd. Resultatene gjelder spesialisthelsetjenesten og perioden 2017-2019.

Helse- og omsorgsminister Bent Høie åpnet webinaret før det nye helseatlaset ble presentert, og det ble vist resultater som gir et overordnet bilde av kvaliteten i behandling av alvorlig sykdom på tvers av fagområder. Nasjonalt hoftebruddregister presenterte sine resultater, og vi fikk innblikk i hvordan helseatlaset er nyttig for de som styrer helsetjenesten. Webinaret byr også på reaksjoner på funnene fra et brukerperspektiv.

[Se hele webinaret her
](https://www.tromsostreamingstudio.no/produksjon-v1/skde-webinar-kvalitetsatlas/)
