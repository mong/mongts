---
date: 2020-10-12T07:35:23.061Z
title: "Webinar: Presentasjon av nye resultater fra medisinske kvalitetsregistre"
ingress: "Nasjonalt servicemiljø for medisinske kvalitetsregistre SKDE har
  arrangert et webinar i forbindelse med publisering av nye resultater fra de
  nasjonale medisinske kvalitetsregistrene. Opptak av webinaret er tilgjengelig
  her. "
thumbnail: img/To personer ser på PC.jpg
---

​Nasjonalt servicemiljø og SKDE inviterer til webinar i forbindelse med publisering av nye resultater fra de nasjonale medisinske kvalitetsregistrene. Tidligere år har det blitt gjennomført et åpent arrangement i forbindelse med publiseringen, men som følge av koronasituasjonen ble markeringen i år gjennomført digitalt.

Webinaret ble arrangert tirsdag 27.oktober og varer cirka en time.

[Klikk her for å se webinaret](https://www.kvalitetsregistre.no/artikkel/delta-pa-webinar-presentasjon-av-resultater-fra-medisinske-kvalitetsregistre)

På programmet står Norsk intensiv- og pandemiregister, som da koronaen traff Norge opprettet et eget pandemiregister i rekordfart. Pandemiregisteret har allerede bydd på viktige og interessante resultater som er til stor nytte i kampen mot viruset.

Også Hjerteinfarktregisteret har spennende resultater å vise til, og presenterer noen av disse under webinaret.

SKDE og Nasjonalt servicemiljø har lansert en ny interaktiv nettside for resultater fra medisinske kvalitetsregistre. Nyheten gir mulighet til å se samlede resultater for hvert enkelt sykehus, og gir samtidig mulighet til å sammenligne flere behandlingsenheter. Etter vi har vist frem den nye nettsiden vil administrerende direktør i Helse Nord RHF, Cecilie Daae snakke om bruk av resultater fra kvalitetsregistre som styringsstøtte i arbeidet med å ivareta "sørge-for"-ansvaret i spesialisthelsetjenesten.

[Klikk her for å se den nye nettsiden](https://sykehus.skde-resultater.no/)

Webinaret ledes av Eva Stensland, leder for Nasjonalt servicemiljø for medisinske kvalitetsregistre SKDE.
